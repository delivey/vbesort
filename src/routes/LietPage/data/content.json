[
  {
    "question": "Ar yra teisingo gyvenimo standartas? (2024 pvz.)",
    "content": "<h3><em>Wisława Szymborska</em></h3><h3><strong>Yra tokių, kurie</strong></h3><h3><br></h3><h3>Yra tokių, kurie gyvenimą atlieka gabiau.</h3><h3>Viskas juose ir aplink juos tvarkinga.</h3><h3>Viską išmano, į viską turi teisingą atsakymą.</h3><h3>Iš karto suvokia, kas ką, kas su kuo,</h3><h3>kokiu tikslu, kokiu būdu.</h3><h3><br></h3><h3>Antspauduoja tik vieninteles tiesas,</h3><h3>išmeta į smulkintuvus nereikalingus faktus,</h3><h3>o nežinomus asmenis</h3><h3>į iš anksto jiems priskirtus segtuvus.</h3><h3><br></h3><h3>Galvoja tiek, kiek verta,</h3><h3>nė akimirksnio ilgiau,</h3><h3>nes už to akimirksnio tyko abejonė.</h3><h3><br></h3><h3>O kai išleidžiami iš būties,</h3><h3>palieka savo postą</h3><h3>pro nurodytas duris.</h3><h3>Kartais jiems pavydžiu –</h3><h3>laimė, tai praeina.</h3><h3>(2011)</h3><p><br></p><p>Iš lenkų kalbos vertė Algis Kalėda</p><p>(Wisława Szymborska, „Eilėraščiai“, Metai, 2014, Nr. 11: https://www.zurnalasmetai.lt/?p=5680.)</p>",
    "answers": [
      {
        "points": "12-14 t. iš 16 t.",
        "text": "<h3 class=\"ql-align-center\"><strong>Ar yra teisingo gyvenimo standartas?</strong></h3><p><br></p><p class=\"ql-align-justify\">Savaime suprantama, kad teisingo gyvenimo standartas yra. Jį numato valstybės įstatymai, žmogaus raidos ir sveikatos normos, visokios rašytos ir nerašytos kultūros bei moralės taisyklės. Tačiau Nobelio literatūros premijos laureatės Wisławos Szymborskos eilėraštyje „Yra tokių, kurie“ kalbama apie tokius asmenis, ir apie tokius gyvenimo standartus, kurie tik ironiškai gali būti vadinami teisingais.</p><p class=\"ql-align-justify\">Eilėraštyje apibūdinami tam tikri žmonės – būtent tokie, kurie gyvena aklai pagal taisykles, vadovaujasi išankstinėmis nuostatomis, visada „žino“ teisingus atsakymus. Jiems apibūdinti pasitelkiamos raštinės (kontoros) ar apskritai biurokratijos metaforos, o tam tikros užuominos sudaro įspūdį, kad į juos žiūrima ironiškai, gana neigiamai – ir užbaigiama supriešinimu: „Kartais jiems pavydžiu – laimė, tai praeina.“ Supriešinimas čia ir yra esminis dalykas: jei manysime, kad, glaustai tariant, „nykūs biurokratai“ suprastinti kaip atitinkantys kokį nors teisingo gyvenimo standartą, tai lyrinė subjektė kaip tik nuo jo atsiriboja. Toks savęs išskyrimas iš „pilkos minios“ ypač būdingas paaugliams, kurių raidos etapo pagrindinė užduotis ir yra atsiskirti nuo tėvų (suprask, priklausančių „pilkai miniai“), apsibrėžti savo individualią tapatybę. Tačiau taip pat panašus subjektyvus išskirtinumo – ar nepritapimo – motyvas dažnai būdingas ir menininkų gyvenimui bei kūrybai.</p><p class=\"ql-align-justify\">Turbūt nesunku patikėti, kad subjektyviai nepritapimo jausmas gali būti visai nuoširdus, ko gero, ir ne itin malonus (ir Szymborskos lyrinė subjektė „kartais jiems pavydi“). Kita vertus, kaip ir Szymborskos eilėraštyje, apie nepritapimą mene dažnai kalbama per savęs supriešinimą su kitais žmonėmis, kurie vaizduojami bent truputį suprimityvintai ir net sukarikatūrintai. Tad rimtai įsiklausius į „nesuprastos menininkės“ skundą, visai logiška jos paklausti, apie kokius konkrečiai žmones ji kalba. Negi tikrai mano, kad yra tokių, kurie „iš karto suvokia, kas ką, kas su kuo“? „Galvoja tik tiek, kiek verta“? Kitaip sakant, negi tikrai galima įsivaizduoti, kad kokių nors kitų žmonių koks nors kitas gyvenimo būdas – tebūnie „standartas“ – gali apsaugoti nuo nemalonumo, nepritapimo ir net kančios?</p><p class=\"ql-align-justify\">Žinoma, galima eiti dar žingsniu toliau ir pastebėti, kad „nesuprastas menininkas“ yra lygiai tokia pat klišė kaip „nykus biurokratas“ ar „pilka minia“, ir tai klišei lygiai taip pat galima priskirti karikatūrinį paveikslą – nepritapėlio neigiama prasme, veltėdžio, egoisto, arogantiško ir net išnaudojančio kitus. Turbūt viena išraiškingiausių tokios klišės refleksijų yra Nobelio literatūros premijos taip ir nelaimėjusio George’o Orwello romanas Keep the Aspidistra Flying (lietuviškai išleistas pavadinimu Lapok, aspidistra). Šiame romane ypač taikliai atskleidžiamos abi „nepritapėlio“ klišės pusės – net jei pagrindinis veikėjas Gordonas atrodo naivokas karštakošis, sunku netikėti antimaterialistinių jo įsitikinimų nuoširdumu; tačiau per santykius su mylimąja Rosemary giliai atskleidžiama destruktyvioji Gordono pusė – pyktis, agresija, žiaurumas, empatijos ir atodairos stoka. Ypač įspūdinga romano pabaiga, kurioje rašytojui pavyko išvengti suprimityvinimo: viena vertus, pasidavęs „aspidistrų“ gyvenimo būdui, Gordonas jaučia šiokį tokį ilgesį to, ko atsisakė, bet kita vertus, akivaizdu, kad jis jaučiasi supratęs, koks yra teisingo gyvenimo standartas.</p><p class=\"ql-align-justify\">Tiesą sakant, kiek esu pažįstama su Wisława Szymborska per jos kūrybą ir viešus pasisakymus, drįsčiau suabejoti, ar ji pati tai, kas apibūdinama eilėraštyje „Yra tokių, kurie“, pavadintų „teisingo gyvenimo standartu“. Greičiau taip ir sakytų – karikatūra, suprasdama, kad labiau siekia pasisakyti apie savo subjektyvų išskirtinumo jausmą, o ne vertinti ar kritikuoti kitų žmonių gyvenimo būdą. (483 žodžiai)</p>"
      },
      {
        "points": "16 t. iš 16 t.",
        "text": "<h3 class=\"ql-align-center\"><strong>Ar yra teisingo gyvenimo standartas?</strong></h3><p><br></p><p class=\"ql-align-justify\">Gerai, kad šiandien svarstytinas klausimas yra apie standartą, o ne iš esmės teisingą būdą gyventi, nes, norint apmąstyti šį, tektų giliai leistis į fundamentalius objektyvios tiesos ir teisingumo klausimus. Kalbant apie standartą, jį kitaip galima būtų vadinti norma. Normos (pavyzdžiui, elgesio, saugumo, maisto kokybės, kalbos) yra reikalingos, kad visuomenė darniai funkcionuotų. Šiomis dienomis lietuvių kalbininkai svarsto pakeisti plačiai vartojamą bendrinės kalbos sąvoką į standartinės kalbos sąvoką tikėdamiesi, kad šis žodžių junginys labiau atspindės kalbos norminimo prasmę ir taip pat nesumenkins dialektų svarbos. Standartinės kalbos pavyzdį galima gretinti su teisingo gyvenimo standartu – abu jie vadovaujasi tam tikromis konkrečios aplinkos nubrėžtomis gairėmis, bet nebūtinai pretenduoja į visuotinai objektyvią tiesą. Teisingo gyvenimo standartas yra kiekvienos visuomenės kultūros dalis, tik štai kiekvienas žmogus turi galimybę jį subjektyviai permąstyti ir taikyti / netaikyti savo veiksmams.</p><p class=\"ql-align-justify\">Tradicinėje krikščioniškoje kultūroje teisingo gyvenimo standarto egzistavimą liudija žmonės, paskelbti šventaisiais. Krikščionišką perspektyvą aptarti pasirinkau todėl, jog ji paliko itin ryškų pėdsaką dabartinės Lietuvos ir Europos formavimosi procesuose. Krikščionybė ir judaizmas tikinčiajam, norinčiam siekti teisingo gyvenimo ir išvengti nuodėmės, suteikia gaires – dekalogą, o, pavyzdžiui, islamas skelbia penkis arkanus, budizmas – aštuonialypį kelią. Hebrajų kalboje, kuria parašyta dalis Senojo Testamento, žodis „nuodėmė“ reiškė nepataikymą į taikinį, taigi net ir etimologiškai žvelgiant, galima šį taikinį įsivaizduoti kaip teisingo gyvenimo standartą. Šį standartą itin uoliai puoselėję krikščionys yra paskelbti šventaisiais. Apie juos padeda sužinoti hagiografija – tekstai apie šventųjų gyvenimus. Savotišką šio literatūros žanro interpretaciją pateikė Romualdas Granauskas, išleidęs novelių apysaką „Šventųjų gyvenimai“. Šios knygos personažai yra XX a. antros pusės kaime tragiškomis aplinkybėmis gyvenę lietuviai. Įdomu, kad kūrinyje nėra akivaizdžių sąsajų su krikščionybe, o šventaisiais pasirinkta vadinti dorai gyvenimą nugyvenusius ir savęs neišdavusius žmones. Viena iš tokių veikėjų buvo Šv. Pilimana, kuri visą savo gyvenimą praleido rūpindamasi gyvuliais. Nors būtų galima matyti šiokią tokią paralelę tarp Pilimanos ir krikščionių šventojo gyvūnų globėjo Pranciškaus Asyžiečio, tačiau Pilimanos gyvenime tikėjimas vaidmens neturėjo. Kadangi nuo mažens Pilimana buvo žmonių nepriimta, šeimoje nelaukta, ji pasirinko gyvenimo prasmę kurti prižiūrėdama gyvulius. Bėgant metams, darbščiajai samdinei Pilimanai teko susidurti su skirtingais šeimininkais. Paskutiniu jos šeimininku tapo ištikimas tarybų valdžios aktyvistas Jazbutis, kuris buvo pasiryžęs dėl pinigų ir maisto stygiaus kankinti moters mylimas karves. Jo šeimininkavimo laikotarpiu prasidėjo Pilimanos gyvenimo griūtis (ji ėmė svajoti apie apkurtimą ir išprotėjimą), bet net ir šiuo metu Pilimana sugebėjo rinktis dora ir nesavanaudiškumu grįstus veiksmus – rinko iš kaimynų šieną, gynė karves. Dėl šių veiksmų novelės pavadinime ji gauna Šventosios Pilimanos titulą. Ši novelė praplečia šventumo sąvoką ir leidžia teisingą gyvenimo standartą sieti ne tik su dieviškosiomis, bet ir žmogiškosiomis dorybėmis, kurios yra aktualios tiek tikinčiam, tiek netikinčiam žmogui.</p><p class=\"ql-align-justify\">Bet štai postmodernioje XXI amžiaus visuomenėje teisingo gyvenimo standartas gali atrodyti sunkiai pasiekiamas. Technologijų amžiuje žmogų kiekvieną dieną pasiekia dideli kiekiai globalios informacijos. Nebėra taip, kad viena institucija išsivysčiusioje šalyje turėtų nepalyginamą įtaką įvairiose gyvenimo sferose (kaip, pavyzdžiui, viduramžiais turėjo Bažnyčia). Galima prisiminti, kad dabartinei visuomenės mąstysenai didelį poveikį darė XX amžiaus vidurio katastrofos, vertusios suabejoti žmoniškumu bei iškilusi egzistencializmo filosofija, kuri visiškai neigė objektyvių tiesų egzistavimą bei pabrėžė žmogaus pasirinkimo laisvę ir atsakomybę. Didelę pasirinkimo, elgsenos bei tapatybės laisvę gavęs žmogus vis tiek yra privertas lygintis su kitais ir ieškoti savo vietos visuomenėje, nes iš prigimties yra socialus. Žmonėms besilyginant, neišvengiamai iškyla standartai: tiek idealaus grožio, tiek mandagaus bendravimo, tiek teisingo gyvenimo. Lenkų rašytojos Wisławos Szymborskos eilėraštyje „Yra tokių, kurie“, parašytame 2011 metais, lyrinis subjektas kalba apie tuos, „kurie gyvenimą atlieka gabiau“. Šie aprašytieji žmonės eilėraštyje yra pavaizduojami tarsi slapto biuro darbuotojai. Šį įspūdį kuria eilėraščio leksika: „smulkintuvai“, „segtuvai“, „postas“ „antspauduoja“. Eilėraščio problematiką, sakyčiau, ta, jog šie visažiniai žmonės yra pavaizduoti kaip iliuzija, nes jų veiksmuose neegzistuoja abejonė: „Galvoja tiek, kiek verta, / nė akimirksnio ilgiau, / nes už to akimirksnio tyko abejonė.“ Abejonė kartu su mąstymu ir klaidžiojimu, kurių taip pat pavyksta išvengti aprašytiesiems žmonėms, yra laisvo žmogaus pasirinkimo neatsiejama dalis. „Mąstau, vadinasi, esu“, – būtų pasakęs Renė Dekartas ir išvis suabejojęs aprašytojųjų žmonių egzistavimu. Visgi eilėraštis yra baigiamas pozityviai – lyrinis subjektas pripažįsta egzistuojantį lyginimosi su kitais procesą ir džiaugiasi, kad pavydas aprašytiesiems „teisuoliams“ yra laikinas. Tai leidžia suprasti, kad moderniais laikais gyvenančiam žmogui yra itin svarbu reflektuoti egzistuojančius standartus ir nebijoti kvestionuoti to, kas iškeliama kaip teisingo gyvenimo idealas.</p><p class=\"ql-align-justify\">Žvelgiant antropologiškai ir atmenant skirtingų religijų bei politinių režimų egzistavimą, galima pastebėti, kad priimtino elgesio normos yra kultūriškai reliatyvios. Visgi nemažai filosofų, teologų ir rašytojų drįsta kalbėti apie universalius etinius principus. Galima prisiminti Imanuelio Kanto moralinį imperatyvą, reikalaujantį elgtis taip, kad tavo veiksmai galėtų tapti visuotiniu įstatymu. Šis imperatyvas ne tik skatina individą elgtis dorai ir nesavanaudiškai, kaip iki pat savo gyvenimo pabaigos sugebėjo elgtis Šv. Pilimana, bet ir apskritai kritiškai permąstyti savo veiksmus ir prioritetus, nes žmogui yra paliekama atsakomybė ne tik jo už asmeninį gyvenimą, bet ir visuotinį įstatymą – teisingo gyvenimo standartą. (775 žodžiai)</p>"
      }
    ],
    "type": "problema"
  },
  {
    "question": "Kaip išlikti autentiškam vartotojiškame pasaulyje? (2024 pvz.)",
    "content": "<p class=\"ql-align-center\"><em>Antanas Škėma</em></p><p class=\"ql-align-center\"><strong>Balta drobulė</strong></p><p class=\"ql-align-center\"><em>(Ištrauka)</em></p><p><br></p><p>Keltuvas kyla, keltuvas sminga. Švarūs, solidūs biznieriškai išsikvėpinę masonai (mezzanine7 stabteli ir ekspresas8 ) išeina. Keturi Čankaišeko9 karininkai su įraudusiais nuo kokteilių</p><p>skruostikauliais, pabrėžtai malonūs ir vikrūs, palieka keltuvą vienuoliktajame. Susiglaudę stovi keturi lenkų dvasiškiai. Antanas Garšva išleidžia juos paskutiniame aukšte.</p><p>„Aštuonioliktas“, sako jis lenkiškai.</p><p>„O sūnau!“, maloniai nustemba vienas ir iškelia ranką, lyg laimindamas. Maloni senutė skaito poeziją. [...] Ji skaito poeziją po Antrojo pasaulinio karo. Ji nedirba, ji gyvena iš kapitalo, o man belieka būti rato dantimi keltuve. Mano veidas, mano ranka baltoje pirštinėje, mano povyza, mano išieškotas kalbėjimas – esu sąžiningas rato dantis.</p><p>Vieną kartą augalas pasistiebė, šaknys išsirovė iš žemės, marga plaštakė skrenda virš pievos. Vieną kartą – – – zauras išsižiojo, ir laksto plunksna gaidas berašant. Vieną kartą susiglaudė minkštakūniai, ir apie meilę dainuoja poetai. Vieną kartą laiko ratas pasisuko atgal, ir aš pavirtau į rato dantį. Ir aš nenustebsiu, jei mano ainiai pavirs asilais, pelargonijomis ir pagaliau akmenimis. Koks nemalonumas! Du akmenys gulės šalia ir nepajėgs plepėti. [...]</p><p>Norėčiau būti akmeniu, vandeniu, mėnuliu, žvaigžde. Su akimis ir aplinkos pajutimu. Tenoriu stebėti ir žinoti stebėjimą. Bet man sunku pavirsti mašinos sraigtu, nes tebeprisimenu Elenos kumščių dūžius į mano kambario duris. Aš neįleidau jos. Girdėjau, kaip ji šaukė mano vardą ir kūkčiojo, ir pyko, ir lėtais žingsniais stabtelėdama nulipo laiptais. Ir pro langą mačiau ją einančią gatve. Jos veidą, ji kelis kartus žvilgterėjo į viršų. Ir man sunku, nes tebenoriu rašyti. Elena padės man parašyti? Kraštutinis individualizmas? Senas, egoistinis savo artimo išnaudojimas? [...] Specialiai suorganizuoti kentėjimą ir medžiagą, kad laimėtum padorų eilėraštį?</p><p>Pasisamdyti tarną?</p><p>Jis eis paskui mane, išskleidęs skėtį virš mano galvos, ir aš galėsiu stebėti ir analizuoti lietų, kuris manęs nesušlapina. Bet aš noriu eiti vienas, neapdengta galva, ir te niekas man nepadeda. Up ir down, up ir down. Senos legendos nežūsta. Sizifo beprasmiškume glūdi tiesa. Kai Sifizas pargrius, kitas atsirems į akmenį.</p><p><br></p><p>Antanas Škėma, „Balta drobulė“, Rinktiniai raštai I, parengė Algirdas Landsbergis, Vilnius: Vaga, 1994, p. 305–306.)</p><p><br></p><p>7 Pastato tarpinis aukštas.</p><p>8 Greitasis liftas.</p><p>9 Kinijos politikas ir karinis lyderis.</p>",
    "answers": [
      {
        "points": "15 t. iš 16 t.",
        "text": "<h3 class=\"ql-align-center\"><strong>Kaip išlikti autentiškam vartotojiškame pasaulyje?</strong></h3><p class=\"ql-align-right\"><em>Savęs aš pilnas. Ko man daugiau norėt?</em></p><p class=\"ql-align-right\">Motiejus Kazimieras Sarbievijus</p><p class=\"ql-align-right\"><br></p><p class=\"ql-align-justify\">Autentiškumo sąvoka bene plačiausiai pradėta nagrinėti egzistencializmo laikotarpiu. XIX amžiuje danų filosofas Siorenas Kierkegoras kėlė būtent egzistencijos autentiškumo idėją, kuria pabrėžiama, jog žmogus yra savitas, tačiau visuotiniai standartai sukuria stereotipus, kurie atitolina individą nuo tikrojo savęs. Be to, šiuolaikinę visuomenę nuo autentiškumo dar labiau atitraukia vartotojiškos kultūros, orientuotos į mases, įtaka. Tad štai čia gimsta paradoksas bei iškyla esminis klausimas: kaip išlikti savitam vienodumu grįstoje, tačiau vis vien išskirtinumą bandančioje skatinti aplinkoje?</p><p class=\"ql-align-justify\">Visų pirma, norint išsaugoti autentiškumą, gali tekti visiškai atsiriboti nuo kitų. Kartais toks pasirinkimas pasmerkia absoliučiai vienatvei ar netgi pražūčiai. Šiuolaikinėje visuomenėje, kupinoje nuomonės formuotojų, neretai pavienio individo pažiūros tampa nebesvarbios, o moralinės vertybės, įsitikinimai laikomi reliatyviais bei negalinčiais nusakyti absoliučių tiesų. Tad gyvenant tokiame pasaulyje vienas iš būdų išlikti autentiškam – stojiškai laikytis savų moralinių normų, nepasiduoti sociumo spaudimui jas keisti, kai šios tampa „nebemadingos“ ar nepritampančios prie visuomenės standartų. Panaši situacija susiklosto ir prancūzų egzistencialisto, absurdo literatūros meistro Albero Kamiu romane „Svetimas“. Jau pats kūrinio pavadinimas tampa savaime simboliškas, nes pagrindinis veikėjas Merso – svetimas tiek sau, tiek visuomenei. Protagonistas gyvena bendruomenėje, kuri smerkia kitoniškumą, nes jis yra grėsmė nusistovėjusiai tvarkai. Toks požiūris sietinas ir su paties Albero Kamiu gyvenamuoju laikotarpiu, XX amžiaus viduryje įvykusiomis istorinėmis katastrofomis. Iškilus dviem smurtinėms ideologinėms sistemoms – nacizmui bei komunizmui – itin keitėsi požiūris į individą, jo būtį. Žmogus pradėtas vertinti tik kaip statistinis vienetas, bevardė, beveidė masės dalis. Tai suprantant, Albero Kamiu romane „Svetimas“ pagrindinis veikėjas Merso atrodo kaip maištininkas, ignoruojantis visuomenės normas. Jo apatiškumą aplinkai pabrėžia ir inertiškas pasakojimo būdas – fiksuojami tik įvykiai, pojūčiai, tačiau šie giliau neapmąstomi, nereflektuojami. Kai gindamasis nužudo žmogų, jis pernelyg savęs neteisina, atvirai prisipažįsta nesigailįs. Tą dar labiau sustiprina nuolat kartojamos frazės „man vis tiek“, „neturi reikšmės“. Visgi didžiausio visuomenės akibrokšto ir pasmerkimo sulaukia tai, jog Merso neverkia per motinos laidotuves. Protagonistas šitaip gina savo autentiškumą, atsisako veidmainiauti, meluoti, imituoti jausmus, nors galiausiai yra izoliuojamas nuo bendruomenės bei nubaudžiamas mirties bausme. Negana to, pastarasis tikisi ir nori, kad į šį „spektaklį“ ateitų kuo daugiau žiūrovų, kad kuo daugiau žmonių pamatytų, jog Merso nepalūžo ir išdidžiai priima jam skirtą nuobaudą. Taip pat šis su panieka žvelgia į tuos, kurie ir toliau nepagrįstai jį teisia. Iš esmės šiame pasakojime Merso įkūnija žmogų, patekusį į absurdišką situaciją bei keliantį klausimą – gyventi maištaujant ar prisitaikant? Tokia dilema gaji ir šiandieniniame vartotojiškame pasaulyje, kuris itin greitai keičiasi. Nuomonės formuotojų era neretai iš žmogaus reikalauja nuolankaus prisitaikymo, siekiant pripažinimo, populiarumo. Tad tokioje aplinkoje noras išsaugoti savitumą bei puoselėti asmenines vertybes gali būti suprastas kaip savotiškas maištas, paskatinantis atskirtį, izoliavimąsi nuo kitų.</p><p class=\"ql-align-justify\">Kita vertus, autentiškumą galima išsaugoti ne tik ginant vidinius moralinius standartus, bet ir siekiant realizuoti save. Kaip žinia, žmogus yra išskirtinai sąmoninga ir protinga būtybė, turinti be galo daug poreikių. Psichologai, kad geriau tai pavaizduotų, naudoja piramidę, vadinamą Maslow vardu. Jos apačioje išsidėsto primityvūs poreikiai (maistas, miegas, būstas), kiek aukščiau – šeima, išsilavinimas bei darbas, o piramidės viršuje – savirealizacija, gyvenimo įprasminimas. Kai žmogus patenkina fiziologines funkcijas, ima galvoti apie egzistencijos prasmę. Štai ir austrų psichiatras bei psichoterapeutas, praktikavęs logoterapiją, Viktoras Emilis Franklis kalbėjo apie tai, jog gyvenimas gali tapti prasmingas tik kuriant ar dirbant, ką nors patiriant arba priimant nuostatą neišvengiamos kančios atžvilgiu. Apie panašų kankinantį siekį save realizuoti kalbėjo ir katastrofų laikotarpio rašytojai. Vienas tokių kūrėjų – Antanas Škėma – XX amžiaus vidurio lietuvių prozininkas ir dramaturgas, novatorius, atsisakęs tradicinės kūrybos formos ir pasukęs modernizmo keliu. Šis ėmė daugiau dėmesio skirti tam, kaip žmogus jaučiasi svetimame krašte, kokios egzistencinės problemos jį kamuoja. Autobiografiniais motyvais paremtame romane „Balta drobulė“ vaizduojamos individo pastangos nesusitaikyti su absurdišku likimu, nepasiduoti svetimos aplinkos spaudimui bei išsaugoti menininko autentiškumą. Išskirtinė šio kūrinio savybė – modernus fragmentuotas pasakojimas, naudojama „sąmonės srauto“ technika, padedanti perteikti katastrofišką romano protagonisto Antano Garšvos, kaip sutrikusios, susiskaldžiusios asmenybės, vidų. Tai žmogus, dirbantis liftininku viename iš Niujorko viešbučių bei išgyvenantis sunkią menininko emigranto adaptaciją naujoje žemėje. Uždara lifto erdvė, nuolatinis „up ir down“, primenantis mitinio Sizifo darbą, visa maskuojanti uniforma, baltos pirštinės, griežtos išvaizdos ir elgesio taisyklės bei švarko atlape pritvirtintas numeris 87 naikina jo, kaip menininko, individualumą, lyriškąją prigimtį, norą parašyti tobulą eilėraštį. Šie dalykai verčia jį elgtis kaip robotą, suvienodina su kitais. Garšva pripažįsta, jog svetimoje žemėje jaučiasi kaip „persodintas akacijos krūmas“, svilinamas niujorkinės dykumos. Tokia pastarojo būsena leidžia daryti prielaidą, jog jis nenori būti „mašinos sraigtu“, asimiliuotis. Galiausiai net ir protagonisto kūryba galėtų būti vertinama kaip pastangos nepaklusti sociumo taisyklėms (vartoja brutalius žodžius, vengia tradicinių poezijos normų). Tokius jo eilėraščius bando cenzūruoti pripažintas poetas Vaidilionis, tačiau Garšvai tai nė motais, šis atsisako keisti savo unikalią kūrybą dėl platesnio pripažinimo. Panašią individualybės paieškos kelionę patiria kone kiekvienas žmogus. Šiuolaikinė visuomenė daro didelį spaudimą pritapti, diktuoja taisykles, kaip elgtis, ką rengtis, kas vienu ar kitu sezonu madinga, ką verta studijuoti ir ko ne. Tad nors ir tikrai svarbu palaikyti tarpusavio ryšius, būti priimtam į bendruomenę, tačiau, norint išsaugoti autentiškumą, verta realizuoti save kokioje nors veikloje, įprasminti egzistenciją.</p><p class=\"ql-align-justify\">Taigi, apibendrinant galima teigti, jog šiuolaikiniam vartotojiškoje visuomenėje gyvenančiam žmogui yra tikras iššūkis išreikšti bei išsaugoti savo individualumą. Tai galima padaryti stojiškai ginant moralines vertybes, siekiant realizuoti save meninėje veikloje ar tiesiog darant tai, kas patinka labiausiai. Net jei toks pasirinkimas ir išskiria iš kitų. Tikriausiai ne veltui, kai kalbama apie vienodumą, vartojama sąvoka „pilka masė“. Vadinasi, autentiškumo puoselėjimas suteikia visuomenei daugiau spalvų. (873 žodžiai)</p>"
      },
      {
        "points": "15 t. iš 16 t.",
        "text": "<h3 class=\"ql-align-center\"><strong>Kaip išlikti autentiškam vartotojiškame pasaulyje?</strong></h3><p class=\"ql-align-center\"><br></p><p class=\"ql-align-justify\">XX a. dėl antrosios sovietų okupacijos iš Lietuvos emigravo daug okupantų teroro vengusių piliečių, tarp jų nemažai menininkų ir kitų inteligentų. Dėl šios priežasties mūsų tauta geriau pažino Vakarų pasaulio gyvenimą. Čia patekę intelektualai turėjo palikti nuošalyje savo kūrybą ir imtis monotoniškų, fizinių darbų, kad išgyventų. Dėl to ėmė kilti egzistenciniai klausimai, susiję su asmens autentiškumu ir gyvenimo prasme. Po geležinės uždangos griūties ir Sovietų Sąjungos žlugimo mūsų regione vis labiau įsigalėjo rinkos ekonomikos vertybės ir šiandien jau vadiname save vartotojiška visuomene, apie kurią rašytoja Vanda Juknaitė yra pasakiusi: „Daiktai ir miestai sureikšminti, o žmogus nuvertėjęs iki paskutinio skatiko.“ Todėl buvo ir tebėra aktualu kalbėti apie tai, kas padeda asmeniui išsaugoti savo autentiškumą vartotojiškoje aplinkoje. </p><p class=\"ql-align-justify\">Susiformavusiai unikaliai asmenybei patekus į sudaiktinančią, išnaudojančią sistemą, kyla stipri vidinė įtampa dėl prarastos savirealizacijos galimybės. Pats asmuo renkasi, ar pasiduoti, ar stengtis išlikti savimi, išlaikyti susikurtą tapatybę bei ieškoti būdų, kaip toliau gyventi autentišką gyvenimą net tam nepalankioje aplinkoje. Šią dilemą savo romane „Balta drobulė“ perteikė vienas garsiausių išeivijos rašytojų, modernistas Antanas Škėma. Autorius į Vakarus pasitraukė 1944 m., vengdamas sovietų represijų. Prieš išvykdamas Lietuvoje jau buvo žinomas dramaturgas bei aktorius, o savo pilietinį nusiteikimą išsaugoti Lietuvą parodė dalyvaudamas 1941 m. Birželio sukilime. Tačiau Raudonajai armijai grįžtant į Lietuvą apsisprendė pasitraukti ir taip pat kaip kiti rašytojai (Jonas Mekas, Marius Katiliškis, Alfonsas Nyka-Niliūnas) nuėjo ilgą kelią nuo DP stovyklų Vokietijoje iki Amerikos, kur, kaip jau minėta, negalėjo atiduoti viso savęs kūrybai, nes teko rūpintis išgyvenimu ir dirbti visai ne inteligentui skirtus darbus. Tokios patirtys paskatino parodyti gyvenimą žmogaus, kuris būdamas lietuvis patriotas, menininkas, inteligentas ir sąžiningas sau bei pasauliui ieškojo vietos po saule Amerikoje ir sprendė dilemą, kaip išlikti autentiškam pasaulyje, kuriame esi tik rato dantis – mechaniškai veikiančios sistemos dalis. Nors pagrindinis romano veikėjas Antanas Garšva vadina save sąžiningu rato dantimi, tai apibūdina tik išorinį jo gyvenimą – pastangas sąžiningai dirbti lifto keltuvininku, dėvint tvarkingą uniformą, kurios dalis – baltos pirštinės – dengia tautinės tapatybės ženklą, senelės prisiminimą – žiedą, ant kurio išgraviruoti 1864 metai, o prisegtas 87 numeris nuasmenina darbo vietoje atimdamas lietuvišką vardą. Tačiau po uniforma slepiasi gyvas, unikalus žmogus, mechaniškai atliekantis darbines funkcijas: mandagiai keliantis klientus liftu, išlaikantis tinkamą povyzą, apgalvojantis, ką kiekvienam pasakyti. Jo asmens autentiškumą įrodo sąmonės srautu perteikiamos mintys: „Bet man sunku pavirsti mašinos sraigtu, nes tebeprisimenu Elenos kumščių dūžius į mano kambario duris.“ Šis Garšvos pamąstymas atskleidžia, kad jis tik atrodo kaip tvarkinga sistemos dalis, tačiau visiškai ja nesijaučia ir nesieja savo asmens su liftu, kuriame kasdien keliasi ir leidžiasi. Išlikti autentišku asmeniu jam padeda meilė Elenai ir netgi tos sudėtingos dilemos (Elenos santuoka, jo liga), kurias privalo spręsti. Garšvos laimė ir skausmas, susijęs su meile, daro jį autentišką. Būtent autentiškas vidinis gyvenimas tvarkingam, uniformuotam liftininkui leidžia išlikti asmenybe, o ne vien funkcija. Be abejonės, tautinės tapatybės išlaikymas taip pat padeda išsaugoti autentiškumą, juk Garšva, kaip pasakojama kitose romano vietose, nuolat prisimena Lietuvą, jis smerkia veidmainiškus poetus (Vaidilionį ir panašius į jį), kurie negeba pajusti tikrojo okupuotos Lietuvos tragizmo ir dėl jo jų kūryba yra nesąžininga. Kūrybiškumas taip pat yra viena iš priežasčių, kodėl Garšva netampa „rato dantimi“: „Ir man sunku, nes tebenoriu rašyti.“ Sistema gali uždaryti 12 žmogų į besisukantį sistemos ratą, tačiau negali atimti jo asmeninės, tautinės tapatybės, kūrybiškumo ir esminio žmogiškumo požymio – gebėjimo jausti, mylėti, jeigu jis pats neprisitaiko ir to neatsisako. </p><p class=\"ql-align-justify\">Pakalbėjus apie brandaus žmogaus nepasidavimą spaudimui tapti vartotojiškos visuomenės mašinos sraigtu, aktualu kelti klausimą, o kaip savo autentiškumą kuria žmonės, kurie jau susiformavo vartotojiškame pasaulyje? Gyvendami šiuolaikiniame pasaulyje patiriame ne tik iššūkį, kaip netapti pilka sistemos dalimi, bet ir iššūkį – kaip nesudaiktėti, netapti preke. Socialinių tinklų eroje gausu mokymų, kaip geriau save parduoti. Taip – parduoti save. Jei anksčiau būtume ironiškai pasakę, kad parsiduoti būdinga tik seniausios pasaulyje profesijos atstovams, dabar terminas „parduoti save“ yra visiškai įprastas, kai planuojama karjera bet kurioje srityje. Šiuolaikinis žmogus kuria savo įvaizdį įvairiuose socialiniuose tinkluose: manoma, kad kiekvienas save gerbiantis specialistas privalo turėti „Linkedin“ paskyrą, kurioje demonstruotų, kaip gerai išmano savo sritį, meilės ieškoma „Tinder“ programėlėje, kur žmogų kaip daiktą elektroninėje parduotuvėje galima rinktis pagal išvaizdą ir trumpą aprašymą – jei patinka, pasižymi, negražus – brauki į šoną ir ieškai toliau. Taip pat vis populiaresnis uždarbiavimo būdas tampa nuomonės formuotojo turinio kūrimas įvairiuose socialiniuose tinkluose. Tad kaip išlaviruoti, kad būtum patrauklus, tačiau neprarastum savo autentiškumo? Visgi tam tikros pamatinės vertybės aktualios ir šiuolaikinėje vartotojiškoje visuomenėje. Puoselėdamas savo tautiškumą kaip unikalumą margame globaliame pasaulyje bei išlaikydamas tvirtas nuostatas dėl dalykų, kuriuos laiko itin svarbiais, asmuo geba išsiskirti iš minios ir būti autentiškas. Šiuolaikinė lietuvių rašytoja, gyvenanti Havajuose, Vaiva Rykštaitė užsiima ne tik kūryba, ji taip pat savo socialinių tinklų paskyrose reklamuoja įvairias prekes. Tačiau autorė ne vieną kartą yra pasakiusi, kad renkasi reklamuoti tik tuos produktus, kurie yra ekologiški, tvarūs bei jos pačios išbandyti ir įvertinti kaip kokybiški. Ekologija yra ne tik mada, bet svarbi šių laikų vertybė, kadangi susiduriame su labai rimtais klimato pokyčiais, kuriuos iššaukė besaikis vartotojiškumas. Todėl asmuo, tvirtai besilaikantis šios nuostatos (ne tik gražiai apie tai kalbantis), panašu, kad turi tvirtą moralinį stuburą, kuris daro jį asmenybe. Vaiva Rykštaitė kalba ne tik apie ekologiją, bet ir apie lyčių lygybę, o šios temos neretai susilaukia pasipriešinimo. Tačiau autorė nesiekia tapti patraukli jos vertybių nesuprantantiems žmonėms ir todėl kaip asmenybė neprapuola marketingo pasaulyje. Kaip ir A. Škėma, gyvendama Amerikoje rašytoja išlaiko lietuvišką tapatybę, ypač puoselėdama lietuvių kalbą – ja kurdama, mokydama jos savo Amerikoje gimusius vaikus. Autorė akcentuoja, kad žmonės, gyvenantys užsienyje ir nemokantys savo vaikų lietuvių kalbos, atima iš jų galimybę užmegzti artimus ryšius su seneliais, o tai yra žala. Išlaikydamas savitas nuostatas, drįsdamas kalbėti nepatogiomis temomis ir puoselėdamas savo, kaip autentiškos tautos dalies, vertybes asmuo nepraranda autentiškumo net sudaiktinančioje vartotojiškoje aplinkoje. </p><p class=\"ql-align-justify\">Nors triukšmas neretai užgožia autentišką balsą, vartotojiška visuomenė bando įsprausti asmenį į rėmus ar net sudaiktinti jį, tik žmogus pats pasirenka, ar pasiduoti ir susitapatinti su šia aplinka, ar ne. Net kritinėse situacijose mus autentiškus išlaiko kūrybiškumas, autentiški išgyvenimai bei tai, ką laisva valia priimame iš savo tautinių vertybių – istorinė atmintis, savimonė, kalba. Aplinka gali būti agresyvi, bet tik asmuo pats sprendžia, ar išlaikyti savo autentišką vertę, ar nuvertėti iki „paskutinio skatiko“. (1001 žodis)</p>"
      }
    ],
    "type": "problema"
  },
  {
    "question": "Rekomenduojama: Įtampa tarp viešumo ir anonimiškumo (2024 pvz.)",
    "content": "<p>Ramunė Brundzaitė</p><p>Slėpynės</p><p>Šis miestas per mažas slėptis</p><p>čia vis tiek susitiksi visus tuos</p><p>kuriuos labiausiai norėtum – – –</p><p>kurių visai nenorėtum sutikti</p><p>Dažniausiai prekybos centruose</p><p>jų daug, jie dideli, anonimiški</p><p>bet kaip tik ten tenka slėptis už skalbimo miltelių</p><p>subtili nuoroda į sielos išskaistinimą</p><p>Sako, geriausiai slėptis matomiausioje vietoje</p><p>tai ir išsidėstau šalia sudaiktėjusių žodžių ir sužodėjusių žmonių</p><p>ten kur lengviausiai galite mane rasti</p><p>kur turiu vardą pavardę pažymėjimo numerį</p><p>šiokį tokį svorį dailių skaičiukų lentelėje</p><p>plastikinį kavos puodelį ir kelias cigaretes</p><p>kurias dalijamės su vienatvės broliais</p><p>siųsdami ratu lyg suktinę</p><p>Šis miestas per mažas slėptis</p><p>ir per didelis būti surastai</p><p>Ramunė Brundzaitė, „Eilėraščiai“, Metai, 2010, Nr. 1: https://www.zurnalasmetai.lt/?p=19896</p>",
    "answers": [
      {
        "points": "16 t. iš 16 t.",
        "text": "<p>Įtampa tarp viešumo ir anonimiškumo (Ramunės Brundzaitės eilėraštis „Slėpynės“)</p><p>Žvelgiant istoriškai, lietuvių literatūroje nuo pat XX a. antrosios pusės, žemdirbiškai</p><p>Lietuvai tampant vis labiau industrializuotai ir urbanizuotai, daugėja tekstų, siekiančių</p><p>pademonstruoti tragišką padėtį individo, praradusio savo gimtąją kaimo aplinką, kito artumą ar</p><p>net savo identitetą. Čia galima išskirti Broniaus Radzevičiaus kūrybą, o konkrečiau, pavyzdžiui,</p><p>jo novelę „Šiąnakt bus šalna“, kurios veikėjas praranda savo pasaulį kaime, taip pat Juozo</p><p>Apučio kūrybą ir jo lengvą pašaipą „džinsuotiems praeities mylėtojams“, t. y. miesto</p><p>gyventojams. Nostalgija kaimui pasižymi ne tik lietuvių literatūra, bet ir filosofija, konkrečiai</p><p>galvoje turiu bene žymiausią Lietuvos filosofą Arvydą Šliogerį. Kita vertus, egzistuoja ir kitoks</p><p>žvilgsnis, kuris miestą priima kaip natūralią, savą aplinką, net įžvelgia jo metafiziškumą. Tai</p><p>Ričardas Gavelis, kuriam, beje, priskiriamas vieno vakarietiškiausių autorių statusas. Taigi,</p><p>galima sakyti, kad lietuvių literatūrai svarbi miesto temos tradicija, todėl interpretacijai</p><p>pateiktas šiuolaikinės autorės Ramunės Brundzaitės eilėraštis nėra šokiruojanti inovacija</p><p>lietuvių literatūroje. Tačiau jis atskleidžia svarbų miesto temos apsektą – paradoksalią situaciją,</p><p>kai miesto žmonės, nors jų daug, jaučiasi vieniši ir vienu metu siekia skirtingų dalykų – ir</p><p>bendrystės, ir atsiribojimo.</p><p>Nuo pirmų eilėraščio eilučių skaitome lyrinės subjektės paradoksalias įžvalgas apie</p><p>savo aplinką – miestą. Pirmoje eilutėje lyrinė subjektė atskleidžia savo intenciją (norą ar</p><p>būtinumą) slėptis, tačiau miestas to pasiūlyti negali („Šis miestas per mažas“), nes čia gali</p><p>sutikti ir tuos, kuriuos nori sutikti, ir tuos, kurių mieliau vengtum (1 posmas). Antrame posme</p><p>sakoma, kad dažniausiai su kitais susiduriama prekybos centruose, kurie yra tarsi paties miesto</p><p>metonimijos. Prancūzų filosofas Henri Lefebvre’as, svarstęs apie kapitalizmo įtaką miestui,</p><p>teigė, kad prekybos centras yra sukonstruotas kaip miestas mieste su savo schemomis ir</p><p>taisyklėmis. Anot jo, prekybos centrai prekiauja emocijomis, čia žmonės ateina ne tik apsipirkti,</p><p>bet ir pabendrauti ar tiesiog pabūti šiltoje (ar vėsioje), šviesioje, švarioje aplinkoje. Todėl</p><p>paradoksalu atrodo, kad eilėraščio lyrinė subjektė toje vietoje, kuri skirta bendrauti ir patirti</p><p>kapitalizmo euforiją, ieško vienatvės, nori pasislėpti, tapti nepastebima („tenka slėptis“). Taigi,</p><p>eilėraštyje reflektuojamas modernaus gyvenimo paradoksas – buvimas tarp daugybės žmonių</p><p>(viešumas) ir siekis pasislėpti (privatumas, anonimiškumas). Vietos nuoroda antrame posme</p><p>(„ten tenka slėptis už skalbimo miltelių“) gali reikšti subjektės intenciją visiškai išnykti iš kitų</p><p>žmonių akiračio (lyg būtum nešvarumas, dėmė) ir kartu – kaip sakoma eilėraštyje – tai „subtili</p><p>nuoroda į sielos išskaistinimą“. Žodžių junginys „sielos išskaistinimas“ priklauso</p><p>krikščioniškam kontekstui ir suponuoja apsunkusią žmogaus sąžinę, nuodėmingumą. Galbūt</p><p>būtent dėl tų „nuodėmių“ modernūs žmonės vieni kitų ir vengia, nori slėptis, užsisklęsti?</p><p>Trečiame, ilgiausiame, eilėraščio posme lyrinė subjektė (beje, kad tai moteriškos</p><p>giminės subjektė, sužinome tik paskutinėje eilėraščio eilutėje, kur pavartotas moteriškosios</p><p>giminės neveikiamosios rūšies dalyvis „surasta“ („būti surastai“) apibūdina savo slėpimosi</p><p>„strategiją“: kalbama apie slėpimąsi „matomiausioje vietoje“, „šalia sudaiktėjusių žodžių ir</p><p>sužodėjusių žmonių“. Ši metafora galėtų reikšti bendravimo ir prasmingo pokalbio praradimą:</p><p>žmonės kalbasi, bet jų žodžiams trūksta esmės ir autentiškumo. Jie linkę atkartoti šabloniškas</p><p>5</p><p>frazes, komercines žinutes, o ne kalbėti autentiškai, savo vertybėmis pagrįstomis mintimis.</p><p>Dar labiau siekdama pabrėžti tai, kaip ištirpsta masėje, tampa anonimiška, lyrinė</p><p>subjektė kalba apie save kaip numerį skaičių sekoje („lengviausiai galite mane rasti / kur turiu</p><p>vardą pavardę pažymėjimo numerį / šiokį tokį svorį dailių skaičiukų lentelėje“). Pažymėjimo</p><p>numeris gali priminti apie prarastą identitetą kitų akyse, t. y. buvimą suredukuotam iki numerio.</p><p>Kaip žinome iš patirties ir kitų kultūros tekstų, žmogui suteikiant numerį panaikinamas jo</p><p>individualumas, autentiškumas (tokia praktika būdinga didelėms žmonių srautus</p><p>kontroliuojančioms sistemoms – pavyzdžiui, įmonėms (pavyzdžiui, Antanas Garšva su</p><p>liftininko uniforma nr. 87) ar koncentracijos stovykloms (pavyzdžiui, Balio Sruogos „Dievų</p><p>miške“ aprašyti asmenys, tapę kalinio numeriais). Skaičius lentelėje taip pat galėtų būti</p><p>suprantamas kaip žmogaus sumenkinimas, vertinant jį pagal kapitalistinį individo pajėgumą,</p><p>kuris matuojamas išleistais pinigais, o išlaidos metų pabaigoje suvedamos į apyvartos ir pelno</p><p>statistiką.</p><p>Trečio posmo antroje dalyje lyrinė subjektė nurodo, kad esama žmonių, su kuriais ji vis</p><p>dėlto gali dalytis savo vienatvės jausmu: „plastikinis kavos puodelis“ ir „cigaretės“</p><p>simbolizuoja tuos kasdienius ritualus, kuriuos žmonės atlieka, norėdami sukurti bendrystę.</p><p>Dalijimasis šiais daiktais su „vienatvės broliais“ rodo bendruomeninio ryšio ilgesį ir mėginimą</p><p>jį kurti. Vis dėlto eilėraštį lyrinė subjektė baigia pesimistiškai: „Šis miestas per mažas slėptis /</p><p>ir per didelis būti surastai“. Kitais žodžiais galėtume pasakyti, kad sunku užmegzti santykį su</p><p>kitu ir gal dar sunkiau būti suprastam.</p><p>Šiame eilėraštyje kuriamas paradoksalus ir dichotomiškas miesto paveikslas ir</p><p>atitinkamos žmogaus būsenos – troškimas būti kitų pastebėtam, matomam, o kartu – siekis</p><p>slėptis nuo viešumo, saugoti privatumą. Neatsitiktinai eilėraštis pavadintas „Slėpynės“, nes</p><p>šiuolaikinis miesto gyvenimas žmogų tarsi įtraukia į šį nuo vaikystės žinomą žaidimą. Lieka</p><p>svarbiausias (retorinis) klausimas – nuo ko iš tikrųjų modernus žmogus slapstosi? (718 žodžių)</p>"
      },
      {
        "points": "16 t. iš 16 t.",
        "text": "<p>Ramunės Brundzaitės eilėraščio „Slėpynės“ interpretacija</p><p>Ramunės Brundzaitės eilėraštyje „Slėpynės“ iliustruojama žmogaus, jaučiančio</p><p>vienišumą anonimiškame mieste, patirtis. Šis eilėraštis parašytas XXI a. pradžioje, bet miesto</p><p>ir vienišumo derinys Europos literatūroje tapo aktualus jau XIX a., vykstant industrializacijai,</p><p>kuri vedė į urbanizaciją. Šiuo laikotarpiu iškilo romantizmas, kūręs visuomenėje</p><p>nepritampančio poeto-genijaus kultą. Ne tik autorius, bet ir literatūrinis veikėjas (pavyzdžiui,</p><p>Raskolnikovas, Ema Bovari, Frankenšteino monstras) šiame amžiuje nerado vietos</p><p>bendruomenėje. Lietuva ilgiau nei Vakarų Europos valstybės išliko agrarinis kraštas – lietuvių</p><p>autoriai iki pat XX a. vidurio intensyviai rašė apie kaimą, religiją, žemdirbystę ir glaudžios</p><p>bendruomenės fenomeną. XX a. apie miestą ėmė rašyti Maironis, Jurgis Savickis, Judita</p><p>Vaičiūnaitė, o vėliau gyvenusiems autoriams tai tapo jau gana įprasta tema. Poezijoje iškilo</p><p>ypatingi konkrečių miestų (pavyzdžiui, Vilniaus ar Kauno) vaizdiniai. Ramunės Brundzaitės</p><p>eilėraštyje konkretus miestas neįvardijamas, todėl interpretacijoje bus gilinamasi į abstraktaus</p><p>šių laikų miesto vaizdavimą ir individo patirtį jame.</p><p>Eilėraštyje „Slėpynės“ vaizduojamas modernus miestas. Visų pirma, šį modernumą</p><p>suponuoja eilėraščio leksikos lygmuo, kuriame yra gausu XXI a. kasdienybės ritualais tapusių</p><p>objektų – minimi prekybos centrai, skalbimo milteliai, plastikinis kavos puodelis, cigaretės.</p><p>Modernumo įspūdį didina ir pati eilėraščio forma, nes nėra rimo bei aiškaus metro. Susidaro</p><p>įspūdis, kad eilėraštis parašytas imituojant kasdienišką kalbą. Eilėraštyje nepaisoma tradicinės</p><p>skyrybos taisyklių, nes, pavyzdžiui, sakinių pabaigoje nededami taškai (tik nauji sakiniai</p><p>pradedami didžiosiomis raidėmis). Iš vienos pusės, minėtieji eilėraščio bruožai kuria</p><p>neišbaigtumo, paviršutiniškumo efektą (kuris, beje, puikiai tinka ir aprašytam miestui</p><p>apibūdinti), iš kitos – didina teksto interpretacijos galimybes. Šis laisvumas padeda atsiskleisti</p><p>eilėraščio prieštaravimams ir ironijai.</p><p>Ironišku galima laikyti jau patį eilėraščio pavadinimą. „Slėpynės“ verčia prisiminti</p><p>archajišką vaikų žaidimą, kurio tikslas yra pasislėpti ir būti nesurastam. Skaitant eilėraštį,</p><p>8</p><p>galima kelti klausimą, ar tikrai gyvenime laimi tas, kuris lieka nepastebėtas. Nagrinėjamą tekstą</p><p>tarsi įrėmina frazė „šis miestas per mažas slėptis“, bet pačioje pabaigoje randamas paradoksas</p><p>– „ir per didelis būti surastai“. Šios viena kitai prieštaraujančios eilutės kuria įtampą,</p><p>išreiškiančią modernaus žmogaus egzistencinę būseną – vienišumo jausmą minioje. Nesakoma,</p><p>kad šiam miestui trūksta žmonių, verčiau pabrėžiamas jų tarpusavio susvetimėjimas, nes</p><p>prekybos centruose sutinkami tie, „kurių visai nenorėtum sutikti“. Dar vienas prieštaringas</p><p>veiksmas eilėraštyje yra lyrinio subjekto paminėtas cigarečių dalijimasis. Cigaretės siunčiamos</p><p>ratu, o tai primena indėnų apeiginius ritualus, kurie suartindavo genties narius, bet šiuo atveju</p><p>cigarete dalijamasi su „vienatvės broliais“, taigi vėl aktualizuojama tai, kad žmonės negali kurti</p><p>artimo ryšio.</p><p>Aptariamai visuomenei arba abstrakčiajam miestui taip pat būdingi „sudaiktėję žodžiai“</p><p>ir „sužodėję daiktai“. Jie išryškina intensyviai vykstantį nuvertėjimo procesą, kurį Leonidas</p><p>Donskis vadintų „visuotine infliacija“. Šis procesas yra orientuotas į dalykų kiekybę, o ne</p><p>kokybę, todėl anksčiau amžiną priesaiką galėję reikšti žodžiai lengvai sulaužomi tarsi</p><p>materialūs daiktai, o artumą ir ištikimybę kūrę žmonės gali nepastebimai „išskristi“ lyg</p><p>neapgalvoti žodžiai. Pridurtina, kad žmogus šiame mieste yra ne tik „sužodėjęs“, bet ir virtęs</p><p>statistika – „šiokiu tokiu svoriu skaičiukų lentelėje“. Prekybos centre tarp daiktų (už skalbimo</p><p>miltelių) bandydamas slėptis, lyrinis subjektas pats save pateikia kaip vieną iš prekių, kurią</p><p>biurokratiškai galima rasti pagal vardą, pavardę, pažymėjimo numerį. Verta atkreipti dėmesį,</p><p>kad šie dėmenys eilutėje išvardyti nededant tarpuose kablelių, taip tiek vardas, tiek pavardė,</p><p>turėję išskirti žmogų iš minios, tik dar labiau akcentuoja didėjančio anonimiškumo ir visko</p><p>susiliejimo procesą.</p><p>Šis R. Brundzaitės eilėraštis verčia susimąstyti apie šių dienų individo ir visuomenės</p><p>santykį ir reflektuoti, kodėl žmogui išvis kyla poreikis žaisti slėpynių žaidimą. Prekybos</p><p>centrams, o ne kultūriniams objektams mieste virtus žmones buriančia vieta, atsiranda reikmė</p><p>galvoti apie žmogaus dvasinio pasaulio būklę slogioje buitiškoje aplinkoje. Ar siela tikrai gali</p><p>būti skaistinama skalbimo milteliais? Pačiame eilėraštyje gimsta mintis, kad moderniam</p><p>žmogui yra svarbu būti surastam – tapti reikšmingam, tik tai be galo sunku padaryti, vykstant</p><p>„visuotinei infliacijai“ ir susvetimėjus. Grįžtant prie slėpynių, dera prisiminti, kad šį žaidimą</p><p>žaidžia ne tik besislepiantis, bet ir ieškantysis, o tai suteikia galimybę susimąstyti apie</p><p>alternatyvų egzistavimo būdą abstrakčiajame mieste. (608 žodžiai)</p>"
      },
      {
        "points": "14-16 t. iš 16 t.",
        "text": "<p>Įtampa tarp viešumo ir anonimiškumo (Ramunės Brundzaitės eilėraštis „Slėpynės“)</p><p>Ramunė Brundzaitė yra jaunosios kartos poetė, gimusi ir augusi Vilniuje, kūryboje</p><p>perteikianti miesto žmogaus patirtis bei urbanistinės aplinkos vaizdus. Eilėraštyje „Slėpynės“</p><p>išreiškiamos modernaus asmens būsenos, didmiesčio gyvenimo realijos, jauno žmogaus</p><p>vienišumo jausmas ir žmogiškojo bendravimo ilgesys. Tokiomis nuostatomis bei emocinėmis</p><p>spalvomis poetė tęsia moderniosios lietuvių lyrikos tradiciją, įsijungia į Vytauto Mačernio,</p><p>Henriko Radausko, Aido Marčėno poetinę liniją. Moteriškojo jautrumo požiūriu ji yra artima</p><p>ir Juditai Vaičiūnaitei, nors R. Brundzaitės Vilnius ne toks romantizuotas ir istoriškas.</p><p>„Slėpynių“ miestas proziškesnis, mums lengviau atpažįstamas.</p><p>„Slėpynių“ miestas yra komerciškas, gąsdina lyrinę subjektę prekybos centrų dydžiais,</p><p>kurie jautriai asmenybei kelia baimę, primeta nereikšmingumo jausmą. Vartotojiška miesto</p><p>aplinka slopina lyrinės subjektės valią, skatina jos uždarumą. Tokios asmens nepritapimo,</p><p>susvetimėjimo ir vienišumo nuotaikos apskritai yra būdingos moderniajai lyrikai. Eilėraštyje</p><p>miestas turi archetipinę anonimiškos erdvės reikšmę – mieste asmuo darosi neatpažįstamas ir</p><p>gali pasislėpti nuo visuomenės. Tačiau šio eilėraščio miestas, anot lyrinės subjektės, yra „per</p><p>mažas slėptis“, todėl ji jaučiasi atvira ir pažeidžiama. Lyrinė subjektė yra moderni: ji pasižymi</p><p>ypatingu jautrumu pačiai sau, gilinasi į savo nuotaikas, aplinkoje bando įžvelgti visokių</p><p>simbolinių reikšmių, kurios tarsi kažką sako apie ją pačią. Antai skalbimo milteliai prekybos</p><p>centre jai asocijuojasi su sielos išskaistinimu, o tai reiškia neįsisąmonintą asmens suterštumo</p><p>pojūtį ir skaistaus, šviesaus gyvenimo ilgesį. Ji lyg ir dalyvauja vartotojiškoje miesto veikloje,</p><p>bet dalyvauja priverstinai, todėl trokšta kitokio, tauresnio, gyvenimo – tokia vertybinė įtampa</p><p>būdinga ir J. Vaičiūnaitės eilėraščiui, o kartu primena ir dramatiškus Vinco Mykolaičio-Putino</p><p>poezijos disonansus. Svarbi eilėraštyje ir žmogaus savivoka, primenanti Antano Škėmos</p><p>„Baltos drobulės“ jausenas: žmogus moderniame mieste jaučiasi paverstas tarsi kokiu objektu,</p><p>skaičiumi – „turiu vardą pavardę pažymėjimo numerį“. Taigi komerciniame pasaulyje asmuo</p><p>tarsi netenka savo unikalumo, savasties, jis yra paženklintas, todėl gali būti identifikuojamas,</p><p>valdomas ir manipuliuojamas. Iš čia ir kyla lyrinės subjektės baimė, nenoras būti atpažįstamai</p><p>ir paverstai tapti sistemos sraigteliu. Jos gyvenimas tarsi netikras, sintetinis, „plastikinis“.</p><p>Tokiame unifikuotame pasaulyje, kuris kėsinasi sunaikinti asmens unikalią žmogiškąją</p><p>prigimtį, randasi emocinio pasipriešinimo forma – žmogiškojo bendravimo ilgesys. Lyrinė</p><p>subjektė nori būti atpažinta ne kaip skaičius, bet kaip gyvas žmogus, ir tokio atpažinimo siekia,</p><p>11</p><p>kreipdamasi į dvasiškai giminiškas bendruomenes, į jai artimus „vienatvės brolius“, su kuriais</p><p>tarsi ieško bendro apsvaigimo, padedančio pabėgti nuo sudaiktintos materialistinės tikrovės</p><p>(„suktinė“ yra aliuzija į marihuanos rūkymą). Tad eilėraščiui būdingas ambivalentiškas</p><p>nuotaikų bei nuostatų derinys: lyrinė subjektė vienu metu ir saugo savo individualistinį</p><p>atskirumą, bijo viešumos, o kartu jaučia žmogiškosios bendrystės poreikį, koks yra būdingas</p><p>miestiškajai kultūrai.</p><p>R. Brundzaitės eilėraštis ypatingas tuo, kad autentiškai išreiškia modernaus jauno</p><p>žmogaus ambivalentišką būseną: jis vienu metu ir bijo būti atpažintas, nes komercinio miesto</p><p>pasaulį suvokia kaip keliantį grėsmę jo asmenybei, ir kartu nori būti pamatytas bei įvertintas</p><p>kaip asmuo, jis ilgisi paprastos žmogiškosios bendrystės. Ši paradoksali būsena įtaigiai išreikšta</p><p>baigiamosiomis eilutėmis: „Šis miestas per mažas slėptis / ir per didelis būti surastai.“ Juk</p><p>asmuo yra kur kas didesnės reikšmės nei komercinio miesto erdvė, tačiau asmuo, paverstas</p><p>sistemos elementu, numeriu, darosi nebereikšmingas, nematomas, neatrandamas. Tokia</p><p>suskilusi, dramatiška lyrinės subjektės savivoka primena V. Mykolaičio-Putino žmogaus</p><p>dramatišką prieštaringumą (jo žmogus – ir karalius, ir vergas, taigi ir viskas, ir niekas), o</p><p>komercinio miesto tematika ir jautrumu asmens savasčiai R. Brundzaitės eilėraštis skatina</p><p>prisiminti A. Škėmos ir kitų autorių kūrybą, kurioje vaizduojama konfliktinė individo ir</p><p>vartotojiško pasaulio kolizija. (523 žodžiai)</p>"
      }
    ],
    "type": "tekstas"
  },
  {
    "question": "Rekomenduojama: Didmiesčio vaizdavimas (2024 pvz.)",
    "content": "<p>Jurgis Savickis</p><p>Velnio šeinė katarinka</p><p>(Ištrauka)</p><p>Paryžius.</p><p>Kelerius metus nebuvęs Paryžiuje, Eimutis, mažas rentier1 ir ūkininkas, pats užsidega noru</p><p>jaunėti, gyventi ir kalnus nuversti. Kaip turbūt ir kiekvienas iš provincijos į Paryžių patekęs</p><p>žmogus.</p><p>Paryžius apytuštis, dar ne sezonas. Bet įspūdis toks galingas. Žmogus nori jį dar ir dar kartą</p><p>pamatyti, kaip prietelių.</p><p>– Kiek čia žmonių! – nustemba žmona.</p><p>Trenksmas.</p><p>Ūžimas.</p><p>Turistų armija.</p><p>Kaitru.</p><p>Eimutis pasirenka sau mažesnį viešbutį.</p><p>Žmona, apsivilkusi juodais drabužiais, su įkaitusiais nuo Paryžiaus saulės ir dar daugiau</p><p>nuo baimės ir įspūdžių skruostais, glaudžiasi prie savo vyro. Ji tokia mažutė ir bijo dingti</p><p>parfumuotame vasaros pragare.</p><p>Pavakary Eimučiai nuėjo į Champs Elysées2.</p><p>Lengvai apsivilkusios ponios.</p><p>Argumentai pagrįsti. Tinkamai vartojamos</p><p>literatūros teorijos sąvokos (subjektė, lyrikos</p><p>tradicija), deramai vartojama mokslinė</p><p>terminologija.</p><p>Struktūra tinkama, mintis dėstoma</p><p>nuosekliai, įžanga motyvuota, aptarta</p><p>lietuvių poezijos tradicija, į kurią įrašoma ir</p><p>analizuojamo eilėraščo autorė.</p><p>Rašinys apibendrinamas pagrįstomis</p><p>išvadomis, pakartojama, kad analizuotas</p><p>eilėraštis savo problematika artimas V.</p><p>Mykolaičio-Putino ir A. Škėmos kūriniams.</p><p>15</p><p>Fiakrai3.</p><p>Bučkiai gatvėse, fiakruose. Po sunkia medžių ūksme. Ūkininkės siela nieko negalėjo</p><p>suprasti, kas čia dedas.</p><p>Tamsi vasaros naktis. Sandoros aikštėje4 – įstabu. Aikštė nušviesta daugelio stilingų</p><p>žibintų.</p><p>Rodos, vieta prirengta vaidybai. Tuoj ims ir užplūs pulkai artisčių ir šokikių baltomis</p><p>skraistėmis ir suvaidins išalkusiai publikai linksmybių misteriją. Arba išeis rūstūs graikų</p><p>vaidilos ir savo gestais ir ritmika įkūnys mums amžiną grožį. Tokie gražūs atrodė simetriškai</p><p>aikštėje sustatyti žibintai, ir tokia jauki ir šviesi buvo pati aikštė.</p><p>Žmona žiūri į tuos stebuklus liūdnomis savo akimis ir pagaliau taria:</p><p>– Kiek čia daug pasilinksminimų!</p><p>– Daugiau negu pas mus...</p><p>Ji – dar.</p><p>– Nueikime pažiūrėti į Veneros Palocių5!</p><p>Ji ištaria beveik kaip „nueikime į atlaidus“. Ji nori pasirodyti taip pat nesanti „tamsi“. Ji</p><p>žiūri bailiai. Kaip kačiukė. Ji pati gerai nenusimano, ką ji taria. Tarytum ją bus kas pamokęs ar</p><p>užhipnotizavęs.</p><p>Eimutis iš pradžių nesupranta. Tarytum jis iš tiesų yra pakviestas nueiti į gretimos parapijos</p><p>atlaidus.</p><p>– Į Veneros Palocių! Palais du Venus... Kas tau sakė?</p><p>– Ponaitis dvare... – Ji buvo atvira. Ji būdavo visuomet atvira su juo.</p><p>Eimutis vėl nieko neklausia. Jis fatalistas. Jis supranta, kad taip reikia. Palais du Venus!</p><p>Kaip juokinga. Kaip somnambulė6 veda jį ši moteris čionai, iki atvedė iki pat kažkokio</p><p>„palociaus“.</p><p>– Ko tu taip nusigandai? Man sakė, kad Paryžiuje tat yra.</p><p>– Tylėk! – tarė jis rūsčiai savo žmonai. – Tu nori pamatyti tą Palocių – tu jį pamatysi.</p><p>1 Rentininkas, žemvaldys (pranc.).</p><p>2 Eliziejaus laukai (pranc.) – centrinė Paryžiaus gatvė, prestižinė prekybos alėja.</p><p>3 Lengva keleivinė nuomojama karieta (pranc.).</p><p>4 Santarvės aikštė (pranc. Place de la Concorde) – didžiausia Paryžiaus aikštė.</p><p>5 Veneros rūmai (pranc. Palais du Vénus) – viešnamis.</p><p>6 Lunatikė.</p><p>Jurgis Savickis, Vasaros kaitros: novelės, parengė Giedrius Viliūnas, Vilnius: Baltos lankos, 1997, p. 100–102.</p>",
    "answers": [
      {
        "points": "16 t. iš 16 t.",
        "text": "<p>Didmiesčio vaizdavimas (ištrauka iš Jurgio Savickio novelės „Velnio šeinė katarinka“)</p><p>„Paryžius visada gera idėja“, – viename savo filme ištarė legendinė aktorė Audrey</p><p>Hepburn. Šis Europos didmiestis laikomas meno, mokslo, kultūros centru, tituluojamas meilės</p><p>miestu, todėl iki pat šiol į Paryžių žmonės vyksta vedami įvairiausių interesų, o garsioji kino</p><p>ikonos ištarta frazė tapo netgi kelionių agentūrų reklaminiu šūkiu. Tačiau Paryžius neretam</p><p>tampa ne tik svajone, bet ir išbandymu. Lietuvių modernisto Jurgio Savickio novelėje „Velnio</p><p>šeinė katarinka“ iškeliama problema, kas nutinka, kai su didelio miesto pagundomis susiduria</p><p>„mažas“ žmogus, o pats didmiestis vaizduojamas tarsi teatro scena, viliojanti ryškiomis</p><p>spalvomis ir traukianti į painų iliuzijų pasaulį.</p><p>Paryžius J. Savickio kūrinyje vaizduojamas kaip triukšminga, spalvinga, dvilypė erdvė.</p><p>Čia ir profaniško gyvenimo elementai (skuba, triukšmas), kurie dėstomi pasitelkiant stilistinį</p><p>skaidymą atskiromis eilutėmis, siekiant sukurti atšiauresnę, fragmentiškesnę atmosferą</p><p>(„Trenksmas. / Ūžimas. / Turistų armija“); ir pagarba didmiesčio žavesiui, besiskleidžianti per</p><p>kultūros matmenį: „Tokie gražūs atrodė simetriškai aikštėje sustatyti žibintai, ir tokia jauki ir</p><p>šviesi buvo pati aikštė.“ Nenuostabu, kad iš provincijos atvykusiai pagrindinio veikėjo Eimučio</p><p>žmonai Sandoros aikštė – nelyg „prirengta vaidybai“, regis, „tuoj ims ir užplūs pulkai artisčių</p><p>ir šokikių baltomis skraistėmis ir suvaidins išalkusiai publikai linksmybių misteriją“.</p><p>J. Savickis didmiestį vaizduoja pasitelkdamas teatro metaforą. Didmiestis yra viliojančiai</p><p>patrauklus savo iliuziniu žavesiu, kuris ne vieną mūsų traukia tartum magiška teatro scena. Vis</p><p>dėlto šis žavesys yra apgaulingas ir pasmerktas žlugti (vėliau novelėje žmona pasibjaurės</p><p>„palociaus kerais“), tačiau, to dar nežinodami, milžiniško „teatro“ pinklėse įsipainioję herojai,</p><p>nepaisant jų neišmanymo, suvokia, kiek mažai nuo jų tepriklauso didelio miesto gyvenimas,</p><p>pasaulis už sodžiaus ribų, netgi asmeninės būsenos. Didmiestis grasina užgožti nevisaverčiais</p><p>jame besijaučiančius provincialus, nepaisant to, kad jie suvokia save kaip šiuolaikiškus,</p><p>kosmopolitiškus asmenis (Eimutis novelės pradžioje pristatomas kaip racionalus, „buvęs</p><p>Amerikoje“ žmogus). Patekę į didmiesčio voratinklį, vilionių galiai pasiduoda net šalto proto</p><p>žmonės. Tai suponuoja išvadą, kad iliuzinis didmiesčio pasaulis yra tarsi tamsiosios žmogaus</p><p>pusės metafora.</p><p>Didmiesčio ir atvykėlių iš Lietuvos santykis kiek komplikuotas, nelygiavertis. Paryžius</p><p>per daug apgaulingas, kad ūkininkas su žmona suvoktų tikrąją savo padėtį jame. Miestą</p><p>pasakotojas palygina su prieteliumi (t. y. bičiuliu), kurį vis norisi pamatyti, tačiau miesto</p><p>draugiškumas apgaulingas: ekstravagantiškasis Paryžius neperprantamas provincialiems</p><p>svečiams, nors ir sukelia jiems pakilių emocijų. Čia Eimutis „užsidega noru jaunėti, gyventi ir</p><p>kalnus nuversti“. Bet vėlgi – stengiasi neprarasti racionalaus mąstymo, primindamas sau, kad</p><p>taip jaučiasi kone kiekvienas iš provincijos į Prancūzijos sostinę atvykęs žmogus. Toks</p><p>dualizmas būdingas ir kitiems J. Savickio kūriniams, kuriuose priešinamas tikrasis ir iliuzijų</p><p>pasaulis (pavyzdžiui, „Vagis“, „Užburtos jachtos“). O šioje novelėje jis perteikiamas per vyro</p><p>ir žmonos emocijas bei laikyseną. Eimučio pati yra taip pat Paryžiaus kerų suviliota, tačiau ir</p><p>jų prisibijanti „artistė“. Jos vaidmenyje susipina provincialus apstulbimas („Kiek čia žmonių!“),</p><p>baimė, išgąstis („įkaitusiais nuo &lt;...&gt; baimės ir įspūdžių skruostais“), siekis būti apsaugotai</p><p>(„glaudžiasi prie savo vyro“), ir tuo pat metu kyla gaivališkas, pasąmoningas noras patirti</p><p>17</p><p>kitonišką didmiesčio gyvenimo skonį („Nueikime pažiūrėti į Veneros Palocių“). Akivaizdu,</p><p>kad didmiestis išryškina žmogaus dvilypę prigimtį.</p><p>Be to, žmonos asmenybė novelėje „Velnio šeinė katarinka“ kuriama atskleidžiant J.</p><p>Savickiui aktualų ir XX a. pradžioje psichoanalizės tėvų populiarintą pasąmonės pasaulį,</p><p>kuriam dažnai pasiduodama nevalingai, tarsi žmogus būtų kieno nors kito valdomas. Be abejo,</p><p>tai pasakytina ir apie Eimučio personažą, kaip žinome iš viso kūrinio, pasidavusį troškimui vesti</p><p>gatvės merginą. Tad nenuostabu, kad šio moderniosios lietuvių prozos kūrėjo veikėjai „dėvi</p><p>skirtingas kaukes“, leidžiančias perteikti modernios visuomenės požymius (teatrališkumas,</p><p>kaukės, miesčioniško gyvenimo veidmainystė – dažni motyvai J. Savickio kūryboje).</p><p>Spektaklio, iliuzijos nuojauta nepalieka veikėjų iki pat ištraukos pabaigos, kurioje herojus</p><p>atsiduoda likimui: „Jis fatalistas. Jis supranta, kad taip reikia“, prisipažindamas, jog jaučia savo</p><p>vaidmens ironiškumą: „Kaip juokinga. Kaip somnambulė veda jį ši moteris čionai.“ Galima</p><p>teigti, kad didmiestis novelėje yra ta erdvė, kuri išlaisvina užslėptus veikėjų pasąmoningus</p><p>troškimus, jiems patiems to nesuvokiant. Miestas kaip demoniška nuodėmių erdvė dažnai</p><p>vaizduojamas ekspresionistinėje literatūroje, kuriai artima J. Savickio proza. Toks miesto</p><p>demonizavimas įprastai leidžia sukurti individo ir pasaulio priešpriešą bei išdidinti</p><p>ekspresionistams aktualią baimės, susvetimėjimo temą.</p><p>Apibendrinant galima pasakyti, kad didmiestis, nekontroliuojamas griežtų archajiškos</p><p>bendruomenės (kurios likučiai likę provincijoje) elgesio normų, išlaisvina tikrąją –</p><p>kompleksišką, nevienalypę, sudėtingą – žmogaus prigimtį; ironiška tai, kad veikėjai elgiasi</p><p>vienaip ar kitaip, nesuprasdami savo motyvų. Taigi, galėtume papildyti Audrey’ės Hepburn</p><p>frazę: „Paryžius visada gera idėja“, kai tenka atskleisti modernaus pasaulio pobūdį: žmogaus</p><p>dualizmą ir dramatišką faktą, kad žmogus nėra savo likimo šeimininkas. Juo neretai tampa</p><p>tamsioji prigimties pusė, už virvučių tampanti nieko nenutuokiantį teatro (gyvenimo?) artistą.</p><p>(703 žodžiai)</p>"
      },
      {
        "points": "16 t. iš 16 t.",
        "text": "<p>Žmogaus tuštybės tema (ištrauka iš Jurgio Savickio novelės „Velnio šeinė katarinka“)</p><p>Moderniojo meno srovė ekspresionizmas atsirado XIX a. pabaigoje. Pirmiausia suklesti</p><p>dailėje, o vėliau padaro didelę įtaką ir literatūrai. Edvardo Muncho paveikslas „Šauksmas“,</p><p>kuriame vaizduojama už galvos susiėmusi būtybė, dažnai vadinama ekspresionistinio meno</p><p>simboliu, išreiškiančiu modernaus žmogaus, nenorinčio gyventi susvetimėjusioje ir</p><p>sumaterialėjusioje visuomenėje, būseną. Panašiai pasaulį matė ir lietuvių literatūros</p><p>ekspresionistas Jurgis Savickis, kuris novelėse nagrinėja modernios visuomenės</p><p>susvetimėjimo, tuštybės temas.</p><p>Analizuojamoje novelės „Velnio šeinė katarinka“ ištraukoje atskleidžiama, kad žmogus</p><p>gali tapti tuščias, jei pernelyg susitelkia į savo įvaizdį, norėdamas pakelti savivertę. Toks</p><p>žmogaus pasirinkimas J. Savickio moderniose novelėse ironizuojamas. Ne veltui autorius ir</p><p>vadinamas ironijos meistru, jis pirmasis lietuvių literatūroje įteisino ironišką vaizdavimo būdą,</p><p>kuriuo demaskuodavo visuomenės ydas. Todėl visiškai suprantama, kad jau pirmame ištraukos</p><p>sakinyje galima atpažinti ekspresionistinę ironiją: Eimutis vadinamas ūkininku, bet svarbus</p><p>20</p><p>epitetas „mažas“ ir akcentas, kad kilęs iš provincijos („Kelerius metus nebuvęs Paryžiuje,</p><p>Eimutis, mažas rentier ir ūkininkas, pats užsidega noru jaunėti, gyventi ir kalnus nuversti. Kaip</p><p>turbūt ir kiekvienas iš provincijos į Paryžių patekęs žmogus“). Kad sustiprintų įspūdį, jog</p><p>buvimas Paryžiuje Eimučiui pakelia savivertę ir padeda pasijusti kosmopolitiškam, J. Savickis</p><p>naudoja sudėtingą pasakojimo struktūrą: pasakotojas susitapatina su provincijos žmogumi,</p><p>atvykusiu į didmiestį ir tarsi kalba jo vidiniu monologu, kuriame save įtikinėja, koks didingas</p><p>Paryžius („Paryžius apytuštis, dar ne sezonas. Bet įspūdis toks galingas. Žmogus nori jį dar ir</p><p>dar kartą pamatyti, kaip prietelių“), tačiau pats pasakotojas pateikia visai kitokį miesto vaizdą:</p><p>Trenksmas.</p><p>Ūžimas.</p><p>Turistų armija.</p><p>Kaitru.</p><p>Fragmentuotu kalbėjimu (trumpomis pastraipomis) fiksuodamas Paryžiaus vaizdus,</p><p>pasakotojas sukuria kontrastą tarp to, kaip Eimutis mato tą miestą (idealizuoja) ir koks tas</p><p>miestas yra iš tikrųjų. Tampa aišku, kad ūkininkas linkęs ignoruoti tikrovę, norėdamas pajusti</p><p>didesnę didmiesčio gyvenimo vertę.</p><p>Panašiai – atskleidžiant paradoksalumą – kuriamas ir Eimučio žmonos portretas: jos</p><p>juodi drabužiai tarsi turėtų atspindėti prancūzišką eleganciją, tačiau iš tiesų su juoda suknia ji</p><p>kaista, prakaituoja, moteris atrodo ne oriai, elegantiškai, o provincialiai – įsibauginusi. Paryžius</p><p>jai nėra saugi erdvė: „Ji tokia mažutė ir bijo dingti parfumuotame vasaros pragare.“ Paradoksas</p><p>„parfumuotas pragaras“ dar kartą parodo, kad pasakotojas ir personažai skirtingai vertina</p><p>Paryžių: personažai, apimti tuštybės, sieja su didingumu, o pasakotojas su nykumu ir</p><p>disharmonija. Galiausiai žmona pavadinama tik ūkininke („Ūkininkės siela nieko negalėjo</p><p>suprasti, kas čia dedas“). Vėl akcentuojant socialinę padėtį, ironizuojama veikėjų tuštybė, jų</p><p>provincialumas, noras vaidinti kosmopolitiškus miestiečius („Ji nori pasirodyti taip pat nesanti</p><p>„tamsi“. &lt;...&gt; Ji pati gerai nenusimano, ką ji taria. Tarytum ją bus kas pamokęs ar</p><p>užhipnotizavęs“), nors nesupranta didmiesčio gyvenimo, kuris primena modernios visuomenės</p><p>teatrą: „Rodos, vieta prirengta vaidybai. Tuoj ims ir užplūs pulkai artisčių ir šokikių baltomis</p><p>skraistėmis ir suvaidins išalkusiai publikai linksmybių misteriją.“ Eimučio žmona nori pamatyti</p><p>įsivaizduojamas turistines įžymybes, jos troškimas aplankyti vieną iš Paryžiaus įžymybių –</p><p>viešnamį (Veneros Palocių) ironiškai palyginamas su kaimo moters noru dalyvauti</p><p>bažnytiniuose atlaiduose. Ji nemąsto savarankiškai (daro tai, ką patarė kažkoks ponaitis), todėl</p><p>pavadinama lunatike. Akivaizdus ekspresionistinis motyvas pasaulį matyti kaip teatrą: tiek</p><p>ūkininkas, tiek jo žmona taip pat tampa aktoriais ir neadekvačiai save vertina – jie atrodo tušti,</p><p>nes, norėdami pakelti savivertę, vaidina kosmopolitus, nors tokie nėra.</p><p>Veikėjų pasaulėvaizdis ir kalba būdinga provincijos žmogui: kelis kartus kartojamas</p><p>žodis „atlaidai“, kurie XX a. pradžios provincijos žmogui buvo nekasdieniškumo ir</p><p>šventiškumo simbolis. Vaidinimo įspūdį sustiprina ir vyro žodžiai ištraukos pabaigoje: „Tylėk!</p><p>– tarė jis rūsčiai savo žmonai. – Tu nori pamatyti tą Palocių – tu jį pamatysi.“ Gana piktu</p><p>sušukimu ir kategorišku pareiškimu sukuriamas tariamo pasitikėjimo įspūdis: baimė pasiklysti</p><p>Europos didmiestyje sumažintų Eimučio savivertę, todėl jis vaidina drąsuolį. Vaidyba ir</p><p>dirbtinis patosas dar kartą sustiprina tuščių ir komiškų veikėjų portretus.</p><p>Taigi ekspresionistų nuostata demaskuoti visuomenės ydas, atskleisti žmogaus</p><p>netobulumą tikrai būdinga J. Savickiui: nagrinėtoje ištraukoje pasakotojas, pasitelkdamas</p><p>21</p><p>ironiją ir savitą pasakojimo struktūrą, demaskuoja tuštybės apimtus ūkininkus, kurie, norėdami</p><p>pakelti savivertę, bando vaidinti kosmopolitus. (598 žodžiai)</p>"
      }
    ],
    "type": "tekstas"
  },
  {
    "question": "Rekomenduojama: Eilėraštyje kuriamos vidurnakčio prasmės (2024 pvz. B lygis)",
    "content": "<p>Nukreipiamieji teiginiai ir klausimai:</p><p>1. Aptarkite eilėraščio vyksmo laiką.</p><p>2. Kokios mintys, dvejonės kankina lyrinį subjektą?</p><p>3. Kokių asociacijų kelia vidurnakčio metas?</p><p>4. Kokios meninės priemonės padeda, kuriant lyrinio subjekto būseną?</p><p>Rimvydas Stankevičius</p><p>Nulis valandų nulis nulis minučių</p><p>Naktis ir nebūtis beveik sutampa,</p><p>Keliai į ateitį akligatviais pavirsta,</p><p>Tik dega skausmas kaip stalinė lempa,</p><p>Tik smilksta smilkinius suspaudę pirštai,</p><p>Pirmyn atgal minutės svirduliuoja</p><p>Sargybinio žingsniu už miegamojo durų,</p><p>Žvaigždynų žvirgždas girgžda po jų kojom,</p><p>Delčia manom akim į mano vidų žiūri,</p><p>Nurieda stoglangiais save užpūtęs vėjas,</p><p>Į dangų paskubom sugrįžt mėgina snaigės...</p><p>Jei šitai – skaistykla, kodėl nieks neskaistėja?</p><p>O jeigu pabaiga – kodėl ji nesibaigia?</p><p>Rimvydas Stankevičius, „Eilėraščiai“, Metai, 2021, Nr. 2: https://www.zurnalasmetai.lt/?p=13960</p>",
    "answers": [
      {
        "points": "16 t. iš 16 t.",
        "text": "<p>Vidurnakčio prasmės eilėraštyje (Rimvydo Stankevičiaus eilėraštis „Nulis</p><p>valandų nulis nulis minučių“)</p><p>„Kas gi bus čia, kas gi bus čia</p><p>Naktį tamsią, naktį rūsčią?“</p><p>Adomo Mickevičiaus „Vėlinės“</p><p>Nakties, o ypač vidurnakčio, metas neretai siejamas su mistika, paslaptimi, žmogaus</p><p>nerimastimi bei lemtingumu. Dar vaikystėje skaitėme pasaką, kur, laikrodžio dūžiams išmušus</p><p>vidurnaktį, išsisklaido kerai ir Pelenės karieta virsta moliūgu, o puošnūs apdarai netenka savo</p><p>grožio. Būtent vidurnaktį pasirodo vėlės Romantizmo epochos poeto A. Mickevičiaus poemoje</p><p>„Vėlinės“. Šis laikas yra lemiamas, nes nakties tyloje žmogus susitinka su savimi, išsiveržia</p><p>dieną išblaškyti jausmai ir kyla giliausios mintys. Apie tokį vidurnakčio laiką eilėraštyje „Nulis</p><p>valandų nulis nulis minučių“ rašo šiuolaikinis lietuvių poetas, gyvuoju klasiku vadinamas</p><p>Rimvydas Stankevičius.</p><p>Nakties laikas eilėraštyje vaizduojamas mistiškas, kupinas paslapties, tai perteikiama</p><p>sugretinimu „naktis ir nebūtis beveik sutampa“, naktis, palyginta su nebūtimi, įgyja paslapties,</p><p>neapibrėžtumo, begalybės reikšmes. Akcentuojamos minutės („Pirmyn atgal minutės</p><p>svirduliuoja“) atskleidžia, kaip jautriai ir smulkmeniškai lyrinis subjektas išjaučia vidurnakčio</p><p>laiką, o minučių metaforiškas lyginimas su sargybiniu, netgi personifikavimas („Sargybinio</p><p>žingsniu už miegamojo durų“) gali turėti ne vieną reikšmę. Tiksintis laikrodis tarsi sargybinis</p><p>budi prie miegamojo durų, galima manyti, kad taip saugoma nakties tyla, kai subjektas gali būti</p><p>vienas su savo mintimis. Kad subjektui mintys neduoda ramybės, kad jis negali užmigti,</p><p>sužinome iš pirmojo posmo, kuriame kuriamas žibančios stalinės lempos ir prie rašomojo stalo</p><p>parimusio subjekto vaizdas: „Tik dega skausmas kaip stalinė lempa, / Tik smilksta smilkinius</p><p>suspaudę pirštai.“ Iš pradžių atrodo, kad minučių sergimas lyrinis subjektas jaučiasi tarsi</p><p>įkalintas naktyje, savo miegamajame. Kūrinio erdvė unikali daugiaprasmiškumu. Galima</p><p>pastebėti, kad eilėraščio erdvė tamsi (tai sufleruoja nakties, vidurnakčio, laikas), tačiau naktį</p><p>esti ir gausybė šviesos šaltinių, kurie metaforiškai įvardyti kaip „žvaigždynų žvirgždas“, „delčia</p><p>manom akim“, „į dangų paskubom sugrįžt mėgina snaigės“. Ši tamsos ir šviesos jungtis naktį</p><p>atskleidžia lyrinio subjekto jausmus: nerimą, skausmą, kartu jaučiant ir prošvaistes, viltį. Erdvė</p><p>dvejopa ne tik dėl tamsos ir šviesos priešpriešos (o gal sugretinimo?), bet ir dėl to, kad</p><p>eilėraštyje ji tiek atvira, tiek uždara ir intymi. Pats lyrinis subjektas asmeniškiausius</p><p>išgyvenimus narsto intymioje, uždaroje miegamojo erdvėje, tačiau jaučia visą gyvybe</p><p>pulsuojantį nakties pasaulį, esantį už lango, ant stogo (delčia, žiūrinti į vidų, stoglangiais</p><p>riedantis vėjas). Apibendrinant erdvės ir laiko reikšmes eilėraštyje, galima teigti, kad</p><p>vaizduojamas žmogus vidurnaktį yra itin jautrus pasauliui, daug giliau jį suvokia ir jaučia.</p><p>Tačiau svarbus ne tik lyrinio subjekto santykis su aplinka, skaitytojui daug įdomiau</p><p>perprasti, kokie asmeniški išgyvenimai ar filosofiniai apmąstymai yra perteikiami kūrinyje. Jau</p><p>buvo minėta, kad eilėraščio žmogus išgyvena skausmą. Tai įrodo ir metafora „tik dega</p><p>25</p><p>skausmas“, tačiau skausmo palyginimas su staline lempa suteikia šviesos bei vilties atspalvį.</p><p>Galbūt naktį, susidūrus akis į akį su savo skausmu, galima aiškiau suvokti save (tai sufleruotų</p><p>personifikacija „delčia manom akim į mano vidų žiūri“), net jei tuo metu „keliai į ateitį</p><p>akligatviais pavirsta“? Nors trijų strofų eilėraštyje mintis plėtojama nakties vaizdus maišant su</p><p>lyrinio subjekto jausmais, kūrinys baigiamas retoriniais klausimais, kurie eilėraščiui suteikia</p><p>filosofiškumo: „Jei šitai – skaistykla, kodėl nieks neskaistėja? / O jeigu pabaiga – kodėl ji</p><p>nesibaigia?“ Atrodytų, kad lyrinis subjektas bando suvokti savo sudėtingų nakties išgyvenimų</p><p>prasmę: jie turėtų arba išgryninti sielą ir išvaduoti iš tamsumos (šią reikšmę sustiprina biblinis</p><p>skaistyklos simbolis), arba padėti prieiti sunkių išgyvenimų pabaigą. Tačiau eilėraščio žmogus</p><p>pasimetęs – tai neįvyksta. Todėl ir lieka atviras probleminis klausimas: ką žmogui suteikia</p><p>skausmingas vidurnakčio susidūrimas su savimi? Šį klausimą kėlė ir jauniausias lietuvių</p><p>literatūros klasikas, katastrofų literatūros poetas, dar labai jaunas paniręs į gilius egzistencinius</p><p>apmąstymus ir juos savo eilėmis išreiškęs Vytautas Mačernis. Ciklo „Metų sonetai“</p><p>septintajame sonete autorius perteikė jauseną žmogaus, nubudusio vidurnaktį ir bandančio</p><p>suvokti, „kas daros su manim“. Tačiau ir V. Mačernio sonete konkrečiai neatsakoma į šį</p><p>klausimą, o „gyvybės ir mirties lygtys su begale nežinomųjų“ lieka neišspręstos. Sonetas</p><p>baigiamas taip pat, kaip R. Stankevičiaus eilėraštis – dviem retoriniais klausimais. Vienu iš jų</p><p>lyrinis subjektas ieško atsakymo, kodėl žmogus yra „didžiausia paslaptis visatos slėpinių“.</p><p>Tačiau tas paslaptingasis yra toks nerimastingas, kad nubunda naktimis ir bando įminti jam</p><p>neįmenamas mįsles...</p><p>Apibendrinant galima teigti, kad R. Stankevičius eilėraštyje „Nulis valandų nulis nulis</p><p>minučių“ vaizduoja vidurnaktį kaip laiką, kai žmogaus siela nerimsta, o asmuo, išgyvenantis</p><p>skausmingas patirtis, bando suvokti tos jausenos prasmingumą, kelia egzistencinius klausimus</p><p>ir neranda atsakymų į juos. „Naktį tamsią, naktį rūsčią“ esame jautrūs tiek paslaptingai aplinkai,</p><p>tiek sau. (679 žodžiai)</p>"
      }
    ],
    "type": "tekstas"
  },
  {
    "question": "Kaip žmogus elgiasi grėsmės akivaizdoje? (2021 VBE)",
    "content": "Rekomenduojama: Balys Sruoga, Bronius Krivickas.",
    "answers": [
      {
        "points": "96-97 balai iš 100 balų",
        "text": "<h3 class=\"ql-align-center\"><strong>Kaip žmogus elgiasi grėsmės akivaizdoje?</strong></h3><p><br></p><p class=\"ql-align-justify\">Grėsmė – tai pavojus, kritinė situacija, kai žmogaus laukia nelaimė. Todėl esant grėsmei, individas dažnai trokšta jos išvengti. Individas gyvenime neretai susiduria su situacija, kuomet kyla grėsmė jo vertybėms, turtui, artimiesiems ar net pačio asmens gyvybei. Kiekvienas žmogus, patekęs į kritinę situaciją, susitvarko su tuo skirtingai. Tad kyla klausimas, kaip žmogus elgiasi susidūręs su grėsme? Esant pavojui gyvybei, individas dažnai pamiršta savas vertybes bei įsitikinimus, tačiau kartais žmogui pavyksta išlaikyti orumą bei elgtis teisingai.</p><p class=\"ql-align-justify\">Kilus grėsmei individas gali prarasti moralumą, empatijos jausmą, elgtis negailestingai. Kritinėje situacijoje asmuo dažnai vadovaujasi instinktais, siekdamas apsaugoti brangų žmogų, šeimą ar save, tada žmogus gali priimti sprendimus, kurie paprastai atrodytų neteisingi ar amoralūs. Individas apleidžia savo vertybes, praranda teisingumo jausmą kai kyla grėsmė jo ar artimo gyvybei. Apie žmogaus elgesį, kritinėje situacijoje rašoma XX a. pirmos pusės dramaturgo, literatūros ir tautosakos tyrinėtojo Balio Sruogos memuarų knygoje „Dievų miškas“. Kūrinyje aprašomas gyvenimas Štuthofo lageryje. XX a. viduryje nacistinė Vokietija į koncentracijos stovyklas ištrėmė daug nekaltų žmonių. Tuometinė Lietuvos inteligentija buvo neteisėtai kaltinama slapta veikla, kuria esą siekiama sukilti ir pasipriešinti valdžiai. Daugelis Lietuvos šviesuomenės atstovų tokiu pretekstu buvo ištremti į koncentracijos stovyklas, tarp jų buvo ir Balys Sruoga. Memuarų knygoje jis aprašo savo išgyvenimus bei patirtį su kartu ten patekusiais kaliniais. Žmonės lageryje yra laikomi antisanitarinėmis sąlygomis, jiems yra priskiriami sunkūs bei alinantys darbai, nepajėgęs dirbti žmogus yra baudžiamas smurtu. Žiaurus prižiūrėtojų elgesys ir sunkios gyvenimo sąlygos koncentracijos stovykloje panaikina modalaus elgesio suvokimą. Kaliniai smurtauja vienas prieš kitą, apiplėšia mirusiųjų kūnus. Tokioje aplinkoje patekęs individas lengvai pamiršta savo žmogiškumą, jam tampa sunku atskirti, koks elgesys yra teisingas. Kai grėsmė kyla individo gyvybei, jis mintyse pateisina bet kokį elgesį išlikimo labui. Taigi, žmogus patekęs į situaciją, kurioje jis priverstas saugoti save, išgyventi, dažnai gali elgtis amoraliai, neįprastai, apleisti savo vertybes.</p><p class=\"ql-align-justify\">Kritinėje situacijoje žmogus kartais sugeba išlaikyti orumą, neapleisti savo vertybių. Individas kilus grėsmei neretai gali priimti skubotus sprendimus, kurie dažnai būna neteisingi. Tačiau asmuo, gebantis apmąstyti savo pasirinkimus bei nepasiduoti užklupusioms emocijoms, gali elgtis oriai, teisingai bei sąžiningai. Apie orų bei teisingą elgesį kritinėje situacijoje rašoma XVI a. pabaigos – XVII a. pradžios, Renesanso epochos anglų kilmės dramaturgo, vieno iš „Gaublio“ teatro įkūrėjų Viljamo Šekspyro tragedijoje „Hamletas“. Kūrinyje aprašomos Danijos princo Hamleto tiesos paieškos. Apsireiškusi mirusio tėvo dvasia praneša princui, jog Danijos karalių nužudė Hamleto dėdė Klaudijus. Princo dėdė tampa naujuoju karaliumi, grėsmė kyla visai karalystei, dėl to Hamletas užsibrėžia tikslą – atkeršyti už tėvo mirtį. Hamletas nepasiduoda emocijoms ir surezga planą, kaip jam sužinoti tiesą. Jis pastato spektaklį, kurio metu Hamletas atskleidžia Klaudijaus išdavystę. Hamleto veiksmų nepalaiko nei pilies gyventojai, nei princo draugai, Hamletas lieka vienas. Princas, patekęs į bėdą, vadovaujasi savo protu, išlieka orus bei siekia teisybės bet kokia kaina. Jis išsižada savo mylimosios – Ofelijos, leidžia kitiems manyti, jog išprotėjo, o kūrinio pabaigoje miršta. Tačiau Hamletas įvykdo savo tikslą, neapleidžia savo vertybių, atkeršija už tėvo žmogžudystę, paviešina tiesą apie Klaudijų. Žmogui kritinę situaciją išgyventi padeda mąstymas šaltu protu, savų vertybių išlaikymas. Taigi, individas, sugebantis pasikliauti ne tik emocijomis, bet ir protu, kilus grėsmei gali elgtis dorai, sąžiningai bei oriai.</p><p class=\"ql-align-justify\">Apibendrindamas noriu pasakyti, jog kiekvieno individo elgesys, susidūrus su gresiančiu pavojumi, yra skirtingas. Dažnai individas esant grėsmei griebiasi kraštutinumų, pamiršta savo vertybes, tačiau kartais žmogus sugeba išlikti savimi, siekti tiesos bei orumo. (536 žodžiai)</p>"
      }
    ],
    "type": "samprotavimo"
  },
  {
    "question": "Gyvybės vertė literatūroje (2018 VBE)",
    "content": "Rekomenduojama: Balys Sruoga, Sigitas Geda.",
    "answers": [
      {
        "points": "100 balų iš 100 balų",
        "text": "<h3 class=\"ql-align-center\"><strong>Gyvybės vertė literatūroje</strong></h3><p class=\"ql-align-center\"><br></p><p class=\"ql-align-justify\">XX a. literatūroje suklestėjo egzistencializmas, paskatintas tokių įvykių kaip pasauliniai karai, okupacijos ir tiesiog besikeičianti pasaulio tvarka. Katastrofiškų, dažnai pasaulį ir vertybinę sistemą aukštyn kojomis verčiančių įvykių fone kilo klausimas, ko verta gyvybė, jei galima ją taip lengvai prarasti. Apie gyvybės vertę ir jos praradimo prasmę rašė lietuvių poetas Bronius Krivickas ir vokiškai kūręs modernistas Francas Kafka. Nors aprašo visiškai skirtingas situacijas, abu rašytojai savo kūriniuose nagrinėja gyvybės vertės klausimą.</p><p class=\"ql-align-justify\">Pokario partizanas, poetas bei egzistencializmo atstovas Bronius Krivickas eilėraščiuose išaukština garbingą gyvybės paaukojimą ryžtingai kaunantis su stipresniu priešu dėl tėvynės laisvės ir taip įtvirtinant moralinę pergalę. Poeto eilėraščiai įkvėpti jo patirties partizanaujant, todėl didelė dalis jų yra itin autobiografiški ir taikliai apibūdinantys to meto okupuotos Lietuvos būklę bei į rezistencinę kovą pasitraukusių partizanų jausminę bei dvasinę būseną. Žinant beviltišką partizanų situaciją mėginant priešintis neseniai Antrąjį pasaulinį karą laimėjusiai sovietinei kariuomenei galima suprasti, jog lietuvių kovotojai buvo iš esmės suvokę savo gyvybės trapumą ir egzistuojančią didelę tikimybę bet kada žūti. Tačiau B. Krivicko sonetuose pabrėžiama, kad žmogus, laisvai pasirinkęs kovoti iš pirmo žvilgsnio beviltišką kovą, yra pasiryžęs priešintis iki galo ir paaukoti gyvybę, taip įprasmindamas savo egzistenciją. Šią nuostatą puikiai iliustruoja viename sonete išsakyta mintis: „Nes žinai: jei kas, įtempęs valią, / Nesvyruodams pereis šitą kelią, / Mūšį tas net žūdamas laimės...“ Būtent ši sąmoninga auka išaukština gyvybės vertę, tuo labiau, kad ribinėje situacijoje atsidūręs lyrinis subjektas nėra pamiršęs geresnio, laimingesnio, ilgai ir ramiai nugyvento gyvenimo vizijos, kurioje meilė yra vienas pagrindinių šviesos šaltinių. Tačiau, kad ir kaip siela trokštų kitokio gyvenimo, sonetuose teigiama, kad pasiduoti nevalia, nes „jei kas pabėgs neištesėjęs, / Tas tikrai bus pralaimėjęs / Ir paženklintas gėdos dėmės“. Galų gale, poeto kūrybą puikiai apibendrina šios eilutės: „Jau nėra laimėjimo vilties, / Tiktai geismas kautis lig mirties.“ Taigi Broniaus Krivicko eilėraščiuose gyvybė įprasminama ir vertinama kaip garbingai ir ryžtingai kovojant atiduota auka už tėvynės laisvę.</p><p class=\"ql-align-justify\">Gerokai kitoks požiūris į gyvybę aprašomas modernizmo atstovo Franco Kafkos kūrinyje „Metamorfozė“. Istorijos veiksmas prasideda pagrindiniam veikėjui Gregorui Zamzai prabudus ir supratus, kad pavirto į gigantišką vabalą. Toliau kūrinyje aprašomi visi nepatogumai, su kuriais susiduria vargšas Gregoras, tačiau svarbiausia yra namiškių – tėvo, motinos ir sesers – reakcija į jų bute netikėtai atsiradusį trikdį. Nors iš pradžių motina apsimeta gedinti taip, kaip ir priklauso tai, kurios sūnus virto vabalu, o sesuo akivaizdžiai gaili brolio ir jį užjaučia, rutuliojantis kūrinio veiksmui šilti šeimos jausmai išblėsta ir ima augti nepasitenkinimas visą kambarį užimančiu ir jaukiančiu, neprognozuojamu ir nenaudingu gyviu. Šia alegorija – žmogaus virtimu į vabalą, tai yra naudingo šeimos maitintojo virtimu į ne tik kad nieko neuždirbantį, bet ir trukdantį gyventi komfortabiliai, iš normalių žmonių išsiskiriantį asmenį – F. Kafka greičiausiai norėjo pabrėžti, kad moderniame kapitalistiniame pasaulyje, kuriame nyksta esminės vertybės ir žmonės trokšta tik saugumo bei patogumo, nėra vietos nenaudingam, kitokiam asmeniui. „Metamorfozėje“ Gregoro sesuo pagaliau pareiškia, kad taip gyventi daugiau nebegalima, reikia tuo vabalu kaip nors nusikratyti. Bet to neprireikia, nes Gregoras, kuris „apie namiškius galvojo su grauduliu ir meile“, pats suprato, koks kliuvinys ir nepatogumas yra šeimai: „Kad jam reikia išnykti, buvo net tvirčiau įsitikinęs negu sesuo.“ Tai, kad gyvybė visai nevertinama, atskleidžia ir kūrinio pabaiga, kai, Gregorui mirus, jo šeima nudžiunga ir tarsi atsigauna. Jie jau nebegedi sūnaus, brolio, o džiaugiasi sėkmingai atsikratę to vabalo, neleidusio jiems patogiai gyventi. Gregoro mirtis nauja šviesa nušvietė Zamzų šeimą, jie „aptarinėjo ateitį, ir atidžiai įsigilinus pasirodė, kad ji ne tokia jau beviltiška“. Tad Franco Kafkos „Metamorfozėje“ perteikiama mintis, kad gyvybė, trukdanti kitų patogumui, gali būti visai nevertinama.</p><p class=\"ql-align-justify\">Apibendrinant galima teigti, kad literatūroje atskleidžiama gyvybės vertės samprata yra nevienareikšmiška. Lietuvių rezistencinę kovą su sovietine okupacija eilėraščiuose įamžinęs partizanas ir poetas Bronius Krivickas pabrėžia gyvybės, paaukotos dėl moralinės pergalės ir laisvės, vertę, o modernistas Francas Kafka „Metamorfozėje“ aprašė moralines normas ir esmines vertybes praradusio pasaulio situaciją, kai kitokio, nenaudingo, nepatogaus asmens gyvybė yra absoliučiai nevertinama. Iš nagrinėtų kūrinių galima suprasti, kad gyvybės vertė yra labai subjektyvi ir priklauso nuo aplinkybių bei požiūrio į gyvybę. (649 žodžiai)</p>"
      }
    ],
    "type": "literaturinis"
  },
  {
    "question": "Ką viešiname, o ką pasiliekame sau? (2021 VBE)",
    "content": "Rekomenduojama: Šatrijos Ragana, Vincas Mykolaitis-Putinas.",
    "answers": [],
    "type": "samprotavimo"
  },
  {
    "question": "Tėvo vaizdinys literatūroje (2021 VBE)",
    "content": "Rekomenduojama: Kristijonas Donelaitis, Antanas Škėma.",
    "answers": [],
    "type": "literaturinis"
  },
  {
    "question": "Kasdienybės vaizdavimas literatūroje (2021 VBE)",
    "content": "Rekomenduojama: Marius Katiliškis, Judita Vaičiūnaitė",
    "answers": [],
    "type": "literaturinis"
  },
  {
    "question": "Ką gali pakeisti vienas žmogus? (2018 VBE)",
    "content": "Rekomenduojama: Bronius Krivickas, Marius Ivaškevičius",
    "answers": [],
    "type": "samprotavimo"
  },
  {
    "question": "Svarbiau mylėti ar būti mylimam? (2018 VBE)",
    "content": "Rekomenduojama: Juozas Tumas-Vaižgantas, Vincas Krėvė",
    "answers": [],
    "type": "samprotavimo"
  },
  {
    "question": "Susvetimėjimo problema literatūroje (2018 VBE)",
    "content": "Rekomenduojama: Antanas Škėma, Jurgis Kunčinas",
    "answers": [],
    "type": "literaturinis"
  }
]
